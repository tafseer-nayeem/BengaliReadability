আমাদের চারপাশের পৃথিবী যে দ্রুত বদলে যাচ্ছে তা সহজে মেনে নেওয়া আজো অনেকের পক্ষেই বেশ শক্ত। তাই দেখা যায় এই বিশ শতকের শেষেও এমন লােকের অভাব নেই যারা মনে করে এই পৃথিবীটা সৃষ্টির সময়ে যেমন ছিল আজও ঠিক তেমনি রয়েছে; শুধু বেড়েছে মানুষ—আর বদলেছে তাদের পােশাক-আশাক, কথা বলার ধরন। তবে সুখের বিষয় এ রকম লােকের সংখ্যা ক্রমেই কমে আসছে। বেশির ভাগ লােক আজ মনে করে আগের দিনের চাইতে পৃথিবী অনেক বদলে গিয়েছে— আর এখনও ক্রমেই বদলে যাচ্ছে। আগে চারপাশের বেশির ভাগ পরিবর্তন ঘটত খুব ধীরে ধীরে-‘প্রাকৃতিক নিয়মে। কিন্তু আজ এমনি ধারার প্রাকৃতিক পরিবর্তনের সঙ্গে মানুষের প্রভাব যােগ হয়েছে। মানুষ কখনাে জেনেশুনে নিজেদের অজান্তেই প্রকৃতির ওপর নানা ধরনের ‘খােদকারি’ করে চলেছে। তাতে আমাদের চারপাশে নানা পরিবর্তন ঘটছে বেশ দ্রুত তালে। অল্পদিনের মধ্যেই চোখে পড়ছে প্রকৃতিতে নানা ধরনের রদ-বদল। শিল্প-বিপ্লবের পর থেকে আজ পর্যন্ত সােয়া দুইশাে বছরে পৃথিবীতে মানুষের সংখ্যা বেড়েছে দ্রুত। সারা পৃথিবী জুড়ে যত মানুষ বাড়ছে তত তারা গড়ে তুলছে অসংখ্য শহর-বন্দর, পথঘাট। গাছ কেটে সাফ করছে বন-জঙ্গল; কোথাও ভরাট করছে জলা জায়গা, কোথাও নদীতে দিচ্ছে বাঁধ। দু-এক প্রজন্মের মধ্যেই কোথাও নদীতে চড়া জেগে পত্তন হচ্ছে ফসলি জমি, আবার কোথাও উর্বর আবাদি জমি হয়ে যাচ্ছে ধু ধু মরুভূমি। আর এসব শুধুই যে চারপাশের গাছপালা, পশুপাখির ওপর ছাপ ফেলছে তা নয়, বদলে দিচ্ছে পৃথিবীর জলবায়ু, মানুষের জীবনযাত্রা। 

প্রাচীনকালে ধীরে ধীরে পরিবর্তন ঘটত, মানুষ টের পেত অনেকটা পরিবর্তন ঘটে যাবার পর। আজ বিজ্ঞানীরা অনবরত চারপাশের নানা মাপজোখ নিচ্ছেন। তার ফলে আমরা বুঝতে পারছি তাপমাত্রা, বৃষ্টিপাত, হাওয়ার আদ্রর্তা- এসব বছর বছর কতটা বাড়ছে বা কমছে। কিছুটা ভবিষ্যদ্বাণী করা যাচ্ছে আগামী দিনে কী ঘটতে পারে সেসব সম্ভাবনা নিয়ে। গত ক-দশক ধরে বিজ্ঞানীরা লক্ষ করছেন পৃথিবীর গড় তাপমাত্রা যেন ক্রমে ক্রমে বাড়ছে। আমাদের দেশে মাপজোখ ছাড়াই সবাই বুঝতে পারছে গরম যেন বেশি পড়ছে, আবহাওয়া আগের চেয়ে বদলে যাচ্ছে। বিজ্ঞানীরা বলছেন, ১৮৫০ থেকে ১৯৯০ সালের মধ্যে অর্থাৎ গত প্রায় দেড়শ বছরে পৃথিবীর গড় তাপমাত্রার বৃদ্ধি হলাে মােটামুটি এক ডিগ্রি সেলসিয়াস। আর যতদূর মনে হচ্ছে তাপমাত্রার এই বৃদ্ধি আগামী দিনেও চলতে থাকবে। এমনিতে শুনতে এক ডিগ্রি বৃদ্ধি তেমন কিছু মনে হয় না; কিন্তু বিজ্ঞানীরা জানেন এমনি সামান্য পরিবর্তন থেকেই অতীতে অনেক বিশাল পরিবর্তন দেখা দিয়েছে। যে কারণে আজ পৃথিবীর তাপমাত্রা বেড়ে উঠছে তাকে বলা হচ্ছে গ্রিন হাউস প্রতিক্রিয়া। গ্রিন হাউস প্রতিক্রিয়া কী? নানা ধরনের উপাদানের কারণে বায়ুমণ্ডলের তাপমাত্রা বৃদ্ধিকেই বলা হয় গ্রিন হাউস প্রতিক্রিয়া। শীতের দেশে খুব ঠান্ডার সময়ে গাছপালা জন্মাবার জন্য এক ধরনের কাচের ঘর ব্যবহার করা হয়; তাকে বলা হয় গ্রিন হাউস বা কাচের কুঠি-সেই থেকেই এসেছে এই নাম। কাচের দেয়ালের একটা গুণ হলাে তার ভেতর দিয়ে ছােট মাপের আলাের ঢেউগুলাে ঢুকতে পারে, কিন্তু তাতে ঘরের ভেতরটা গরম হয়ে উঠে লম্বা মাপের যে অবলােহিত তাপরশ্মি ছড়াতে থাকে তা আর এই কাচ ভেদ করে বেরিয়ে যেতে পারে না। তার ফলে ওই ঘরের ভেতরটা গরম থাকে। বায়ুমণ্ডলের কিছু কিছু গ্যাস যেমন কার্বন ডাই-অক্সাইড, মিথেন এরাও ঠিক এমনিভাবে সূর্যের তাপকে আটকে রাখে অর্থাৎ বায়ুমণ্ডলে যদি এ ধরনের গ্যাসের পরিমাণ বেড়ে ওঠে তাহলে পৃথিবীর তাপমাত্রা বেড়ে উঠতে পারে। বিজ্ঞানীরা লক্ষ করেছেন, পৃথিবীর বায়ুমণ্ডলে কার্বন ডাই-অক্সাইড গ্যাসের পরিমাণ কিছুদিন ধরে ক্রমেই বেড়ে উঠছে। বাতাসের প্রধান দুটো গ্যাস হলাে নাইট্রোজেন আর অক্সিজেন। নাইট্রোজেন থাকে শতকরা প্রায় ৭৮ ভাগ আর অক্সিজেন থাকে শতকরা প্রায় ২১ ভাগ। আরও থাকে আরগন, কার্বন ডাই-অক্সাইড, জলীয় বাষ্প দি নানা উপাদান। তাদের মধ্যে কার্বন ডাই-অক্সাইডের পরিমাণ খুব সামান্যই-আয়তন হিসেবে প্রতি দশ হাজার ভাগের মাত্র তিন ভাগের মতাে। ১৭৫০ সাল পর্যন্ত বায়ুমণ্ডলে কার্বন ডাই-অক্সাইডের পরিমাণ ছিল মােটামুটি প্রতি দশ হাজার ভাগের ২.৭৫ ভাগ; ১৯৫৯ সালে দাঁড়ায় ৩.১৬ ভাগ; ১৯৯৩ সালে হিসাব করা হয়েছে ৩.৫৭ ভাগ। পৃথিবীতে যে হারে কয়লা, তেল এসব খনিজ জ্বালানির ব্যবহার বাড়ছে আর বন-জঙ্গলের পরিমাণ কমছে তাতে মনে হয় একুশ শতকের মাঝামাঝি এই গ্যাসের পরিমাণ দাঁড়াবে প্রতি দশ হাজারে চার থেকে ছ-ভাগ অর্থাৎ আজকের তুলনায় অন্তত ২৫ শতাংশ বেশি। এর ফলে পৃথিবীর আবহাওয়ায় নানা ধরনের গুরুতর প্রভাব পড়বে। আগেই বলেছি, বাতাসে যে কার্বন ডাই-অক্সাইড গ্যাস আছে সে অতি সামান্য মাত্রায়। আর এই সামান্য মাত্রায় থাকাটা আমাদের জন্য বেশ দরকারিও বটে। বাতাসের এই কার্বন ডাই-অক্সাইড গাছপালার সালােক সংশ্লেষণের জন্য খুব জরুরি। গাছপালায় সালােক সংশ্লেষণ না ঘটলে আমাদের খাবার-দাবার কিছুই জুটবে । তাছাড়া বাতাসের কার্বন ডাই-অক্সাইড আদৌ না থাকলে পৃথিবী মহাশূন্যে তাড়াতাড়ি তাপ ছড়িয়ে দিয়ে অতিমাত্রায় ঠান্ডা হয়ে পড়ত। কিন্তু এই সামান্য মাত্রা গ্যাসের পরিমাণে যদি ওঠা-নামা ঘটে তবে তাতেও পৃথিবীর জলবায়ুতে ঘটতে পারে বড় রকম ওলট-পালট।
পৃথিবীর ওপর সূর্যের যে বিপুল শক্তি এসে পড়ে তার মােটামুটি অর্ধেক পৃথিবীর গায়ে পড়বার আগেই ঠিকরে যায় বাতাসের আবরণ থেকে, মেঘ থেকে, বরফের স্থূপ থেকে। যে অর্ধেকটা পৃথিবী শুষে নেয় তারও বেশির ভাগ পৃথিবী আবার ছড়িয়ে দেয় লম্বা মাপের তাপরশ্মির আকারে। এসব তাপরশ্মির সবটা তা বলে পৃথিবী ছেড়ে পালিয়ে যেতে পারে না; অনেকটা আটকে পড়ে পৃথিবীর বায়ুমণ্ডলে। এই আটকে দেবার ব্যাপারে কার্বন ডাই-অক্সাইড গ্যাসের একটা বড় ভূমিকা আছে। এর ভেতর দিয়ে সূর্যের ছােট মাপের আলােকতরঙ্গ সহজেই এসে পড়তে পারে পৃথিবীতে, কিন্তু এসব আলােকতরঙ্গ পৃথিবীর ওপর পড়ে যে বড় তাপতরঙ্গ সৃষ্টি হয় তা এই গ্যাসের বাধা ডিঙিয়ে মহাশূন্যে পালিয়ে যেতে পারে না। বায়ুমণ্ডলের আরও যেসব উপাদান এভাবে তাপ আটকে রাখতে পারে তার মধ্যে রয়েছে জলীয় বাষ্প, ক্লোরাে-ফুরাে কার্বন (এই গ্যাসটি নানারকম স্পেতে এবং হিমায়ক ও শীতাতপ যন্ত্রে ব্যবহৃত হয়), ওজোন, নাইট্রাস অক্সাইড, মিথেন ইত্যাদি। বিশ শতকে পৃথিবীতে মানুষের সংখ্যা বেড়েছে তিন গুণ-১৭০ কোটি থেকে হয়েছে ৫৭০ কোটির ওপরে। কিন্তু এই সময়ে খনিজ জ্বালানির ব্যবহার বেড়েছে প্রায় পনেরাে গুণ। এতে বাতাসে কার্বন ডাই-অক্সাইডের পরিমাণও বাড়ছে; তার ফলে পৃথিবীতে বেশি বেশি তাপ আটকে থাকছে—বেড়ে উঠছে পৃথিবীর তাপমাত্রা। বিজ্ঞানীরা বলছেন, এই হারে তাপমাত্রা বাড়তে থাকলে ২০৩০ সালের কাছাকাছি পৃথিবীর গড় তাপমাত্রা বাড়তে পারে আজকের চেয়ে ১.৫ ডিগ্রি সেলসিয়াস। তারপরও এই তাপমাত্রা বৃদ্ধি সম্ভবত চলতেই থাকবে। 
একুশ শতকের শেষে তাপমাত্রা বাড়তে পারে আজকের চেয়ে ৫ ডিগ্রি সেলসিয়াস। এই সঙ্গে গত কিছুদিন ধরে পৃথিবীর বায়ুমণ্ডলে আরও একটা গুরুত্বপূর্ণ পরিবর্তন বিজ্ঞানীরা লক্ষ করছেন। বায়ুমণ্ডলের উঁচু স্তরে সূর্যকিরণ পড়ার ফলে তিন-পরমাণুযুক্ত এক ধরনের অক্সিজেন অণু তৈরি হয় (সাধারণ অক্সিজেন অণুতে থাকে দুটি করে পরমাণু)-একে বলা হয় ওজোন গ্যাস। পৃথিবীর বিশ থেকে ত্রিশ কিলােমিটার উঁচুতেই এই ওজোন গ্যাস থাকে সব চাইতে বেশি। এই গ্যাসের একটা গুণ হলাে এরা সূর্যের তীব্র অতিবেগুনি রশ্মিকে শুষে নিতে পারে। ওজোন স্তর এসব রশ্মি শুষে না নিলে পৃথিবীতে আমাদের গা ঝলসে যেত। এই স্তর সূর্যের অতিবেগুনি রশ্মি এবং পৃথিবী থেকে ছড়িয়ে পড়া তাপরশ্মি শুষে নিয়ে কিছুটা তেতে ওঠে। সম্প্রতি নভােযান থেকে পাওয়া তথ্য পরীক্ষা করে বিজ্ঞানীরা জেনেছেন, মানুষ ক্লোরাে-ফুরাে কার্বন প্রভৃতি কৃত্রিম রাসায়নিক বস্তু ব্যবহারের ফলে উঁচু বায়ুমণ্ডলে ওজোন গ্যাসের পরিমাণ কমে যাচ্ছে। তাতে মানুষের চামড়া ঝলসে যাবার বা মানুষের চামড়ায় ক্যানসার হবার আশঙ্কা বাড়ছে; সেই মণ্ডলের তাপমাত্রা কমছে। ওজোন স্তরের পরিমাণ যদি মাত্র এক শতাংশ কমে যায় তাতেই পৃথিবীতে অতিবেগুনি রশ্মিপাতের পরিমাণ বেড়ে যায় দু-শতাংশ। এই রশ্মির পরিমাণ ৫ শতাংশ বাড়লে অণুজীবদের জীবনচক্র অর্ধেক হয়ে যায়; যদি বাড়ে ১০ শতাংশ তাহলে গাছপালা আর সালােক সংশ্লেষণ চালাতে পারে না। সে রকম অবস্থা যদি কখনাে ঘটে তাহলে পৃথিবীর প্রাণিকুলের জন্য এবং সারা পৃথিবীর মানুষের জন্য এক মহাবিপদ ঘনিয়ে আসবে। জলবায়ুর পরিবর্তন আগেও ঘটেছে। পৃথিবীজুড়ে তাপমাত্রার বৃদ্ধি যে প্রথম ঘটছে তা নয়। ঘটেছে আগেও বহুবার। পৃথিবীর জলবায়ু বদলেছে বার বার; তাই এটা এমন কিছু আশ্চর্যজনক বা অস্বাভাবিক কাণ্ড নয়। আবহাওয়াবিদরা বলছেন, গত একশ কোটি বছরে পৃথিবীর ওপরে দেখা দিয়েছে অন্তত চারটি বেশ বড় রকম বরফের যুগ। এমনি এক একটি যুগে হাজার হাজার বছর ধরে পৃথিবীর বিশাল এলাকা ঢাকা থেকেছে বিপুল পরিমাণ বরফের স্কুপে। আজ আমরা আছি এর মধ্যে শেষ বরফের যুগের একেবারে শেষ পর্যায়ে। গত একশ কোটি বছরের মধ্যে বেশির ভাগ সময় পৃথিবীর গড় তাপমাত্রা থেকেছে মােটামুটি ২২ ডিগ্রি সেলসিয়াসের কাছাকাছি। এসব সময়ে পৃথিবীর মেরু অঞ্চলগুলােও থেকেছে বরফমুক্ত; অথচ আজ পৃথিবীর গড় তাপমাত্রা হলাে প্রায় ১৫ ডিগ্রি সেলসিয়াস, আর এখন অ্যান্টার্কটিকা আর গ্রিনল্যান্ডে প্রায় দু-মাইল পুরু বরফের আস্তরণ বিছানাে রয়েছে। 

এমনি শেষ বরফের যুগ দেখা দিয়েছিল আজ থেকে প্রায় পাঁচ কোটি বছর আগে। তারপর থেকে প্রায় এক লক্ষ বছর পর পর আবার বরফ গলেছে; কিছুটা উষ্ণ জলবায়ু থেকেছে গড়পড়তা দশ হাজার বছর ধরে, তারপর আবার এসেছে প্রচণ্ড শীত। কাজেই গত দশ লাখ বছরে মানুষের মাথার ওপর দিয়ে গেছে অন্তত ন-টা প্রচণ্ড শীতের প্রকোপ; এসব সময়ে ইউরােপ আর উত্তর আমেরিকার বেশির ভাগ জায়গা ঢাকা পড়েছে বিশাল বরফের স্কুপে। তবে এসব বরফের যুগ এসেছে বহু হাজার বছর ধরে ধীরে ধীরে; বরফ গলেছেও তেমনি বহু হাজার বছর ধরে। তাতে গাছপালা, জীবজন্তু জলবায়ুর পরিবর্তনের সঙ্গে ক্রমে ক্রমে নিজেদের খাপ খাইয়ে নিতে শিখেছে। সবশেষের বরফের পাঁজা গলতে শুরু করেছিল আমাদের সময়ের ১৪,০০০ থেকে ১৮,০০০ বছর আগে। পৃথিবীর বেশির ভাগ জায়গা থেকে বরফের ঢাকা সরে যায় মােটামুটি দশ হাজার বছর আগে; আট হাজার বছর আগে পৃথিবী ক্রমে ক্রমে উষ্ণ হয়ে উঠতে আরম্ভ করে। তার ফলে মিসর, সুমেরিয়া, ভারত, চীন এসব দেশে দেখা দেয় মানুষের সভ্যতার বিকাশ। তবে আগেকার এসব আবহাওয়ার পরিবর্তনের সঙ্গে আজকের তাপমাত্রা বৃদ্ধির একটা মৌলিক পার্থক্য রয়েছে। আগেকার পরিবর্তনগুলাে ঘটেছে হাজার বা লক্ষ বছর সময় নিয়ে ধীরে ধীরে, অথচ আজ অনেকটা মানুষের ক্রিয়াকলাপের ফলে এসব পরিবর্তন ঘটছে অনেক কম সময়ের মধ্যে। গত হাজার বছর ধরে মানুষ প্রকৃতিকে কেবলই জয় করতে আর ব্যবহার করতে চেয়েছে, প্রকৃতির নিজের স্বাস্থ্য আর স্বস্তির প্রয়ােজনের কথা তেমন ভাবেনি। আজ প্রকৃতি যেন তারই প্রতিশােধ নিতে উদ্যত হয়েছে! বহু লক্ষ বছর ধরে পৃথিবীতে মানুষের সংখ্যা ছিল কম, তাই প্রকৃতির ওপর মানুষের প্রভাবটা তেমন বড় হয়ে ওঠেনি। কিন্তু গত কয়েক শতকে মানুষের সংখ্যা বেড়েছে বিপুল হারে। মানুষ গােগ্রাসে শেষ করছে বনের গাছপালা, জমির সার পদার্থ, নদীর মাছ, ভূগর্ভের খনিজ, বাতাসের অক্সিজেন, পৃথিবীর প্রাণিসম্পদ। এর ফলে পরিবেশের ওপর যে ক্ষতিকর প্রভাব পড়ছে প্রকৃতি তার ক্ষতি কিছুতেই পুষিয়ে নিতে পারছে না। ফলে প্রকৃতির ভারসাম্য আজ ভেঙে পড়ার উপক্রম হয়েছে। তাপমাত্রা সত্যি কি বাড়ছে? বায়ুমণ্ডলে কার্বন ডাই-অক্সাইড বাড়লে পৃথিবীর তাপমাত্রা বাড়বে এটা না হয় মেনে নেয়া গেল। কিন্তু সত্যি সত্যি যে তাপমাত্রা বাড়ছে, আর বাড়লেও ঠিক কী হারে বাড়ছে তা কি বিজ্ঞানীরা একেবারে নিশ্চিতভাবে জেনেছেন? আসলে পৃথিবীব্যাপী গড় তাপমাত্রা বৃদ্ধির ব্যাপারটি নিশ্চিতভাবে এবং নিখুঁতভাবে হিসাব করা খুব একটা সহজ ব্যাপার নয়। আরও কঠিন হলাে এ ধরনের বৃদ্ধির সঠিক কারণটিকে চিহ্নিত করতে একদল বিজ্ঞানী বলছেন গত দু-শ বছরে যত জীবাশ্ম জ্বালানি পােড়ানাে হয়েছে আর তাতে যে পরিমাণ কার্বন ডাই-অক্সাইড নিঃসরণ ঘটেছে। তাতে বায়ুমণ্ডলের তাপমাত্রা আরও বেশি বৃদ্ধি পাওয়া উচিত ছিল। আরেক দল বিজ্ঞানী অবশ্য এ রহস্যের একটা সমাধানও দিয়েছেন। তাঁরা বলছেন, জীবাশ্ম জ্বালানি থেকে শুধু তাে কার্বন ডাই-অক্সাইড নিঃসরণ ঘটছে না, সেই সঙ্গে সালফার ডাই-অক্সাইড বা সালফেট-এরও নিঃসরণ ঘটেছে। কার্বন ডাই-অক্সাইড যেমন আলােকরশিকে ঢুকতে দেয় আর তাপরশািকে পথিবী ছেড়ে বেরিয়ে যেতে বাধা দেয়, সালফেটের বেলায় ঘটে অনেকটা এর উল্টো ব্যাপার। বাতাসে ভাসমান সালফেট কণা সূর্যের আলােকরশ্মিকে পৃথিবীর বায়ুমণ্ডল ভেদ করে ঢুকতে বাধা দেয়; কাজেই তার প্রভাবে বায়ুমণ্ডলের তাপমাত্রা বরং কমে যায়। বায়ুমণ্ডলে বেশি কার্বন ডাই-অক্সাইড আর বেশি সালফার ডাই-অক্সাইড নিঃসরণ ঘটলে (যেমন এখন ঘটছে) তার ফলে কী পরিমাণ তাপমাত্রা বৃদ্ধি হতে পারে তার কম্পিউটার মডেল তৈরি করে অতীত ও বর্তমানের পর্যবেক্ষণের সঙ্গে তার তুলনা করা হয়েছে। দেখা যাচ্ছে মডেলের সঙ্গে পর্যবেক্ষণের খুবই মিল রয়েছে। আবার আরও কিছু বিজ্ঞানী প্রথমে শুধু কার্বন ডাই-অক্সাইড নিঃসরণ হচ্ছে ধরে মডেলটি চালালেন, তারপর আবার চালালেন কার্বন ডাই-অক্সাইড আর সালফার ডাই-অক্সাইডের মিলিত নিঃসরণ ধরে। দেখা গেল শুধু কার্বন ডাই-অক্সাইড নিঃসরণ হলে যে পরিমাণ তাপমাত্রা বাড়ে তার চেয়ে দু-ধরনের নিঃসরণ মিলিত হলে তাপমাত্রা কিছুটা কম বাড়ে। পর্যবেক্ষণের তথ্যের সঙ্গে এরই মিল বেশি। এমনকি উঁচু বায়ুমণ্ডলের তাপমাত্রা কমেও যেতে পারে। আর এই মিলিত ফলে প্রতি দশকে পৃথিবীর গড় তাপমাত্রা বাড়ে প্রায় ০.২০ সেলসিয়াস (অর্থাৎ এক শতাব্দীতে দুই ডিগ্রি)। বাংলাদেশে কী ঘটতে পারে? ভূ-পৃষ্ঠের তাপমাত্রা বৃদ্ধি পাওয়া আর উঁচু বায়ুমণ্ডলের তাপমাত্রা কমে যাওয়া—এই দু-ধরনের পরিবর্তনের ছাপ এর মধ্যেই পৃথিবীর জলবায়ুতে পড়তে শুরু করেছে। তবে এই ছাপ যে পৃথিবীর সব জায়গায় একইভাবে পড়ছে তা নয়। সাধারণভাবে চারপাশের তাপমাত্রা বাড়লে জলীয় বাষ্প সৃষ্টি হয় বেশি, তাতে বৃষ্টিপাত বাড়ে। তবে এ ধরনের পরিবর্তন গ্রীষ্মমণ্ডলে যতটা ঘটবে নাতিশীতােষ্ণ বা হিমমণ্ডলে ঘটতে পারে তার চাইতে তিন গুণ বেশি। আবার শীতপ্রধান এলাকাগুলাে বেশি উষ্ণ হয়ে ওঠার ফলে পৃথিবীর সাধারণ বায়ু প্রবাহে বিঘ্ন সৃষ্টি হবে। বায়ুপ্রবাহ কমলে বৃষ্টিপ্রবণ এলাকায় ক্রমাগত বৃষ্টি হতেই থাকবে, আবার হয়ত খরাপ্রবণ এলাকায় আরও তীব্র খরা দেখা দেবে অর্থাৎ সব কিছু মিলিয়ে পৃথিবীর বেশির ভাগ এলাকায় একশ শতক থেকে আবহাওয়ায় বিরাট রকম বিপর্যয় ঘটতে শুরু করবে। বিজ্ঞানীরা বলছেন, এসব পরিবর্তনের কিছু কিছু নমুনা এর মধ্যেই দেখতে পাওয়া যাচ্ছে। পৃথিবীর তাপমাত্রা, বিশেষ করে হিমমণ্ডলের তাপমাত্রা বেড়ে ওঠার আরও একটা গুরুতর ফল হবে। মেরু অঞ্চলের ও হিমবাহের বরফ গলতে শুরু করবে; তাছাড়া উষ্ণতা বাড়লে সাগর জলের আয়তনও বেশি হবে। আর তাতে পৃথিবীজুড়ে সাগরের উচ্চতা বাড়বে। এর ফলে সমুদ্রতীরের অনেক নিচু অঞ্চল তলিয়ে যাবে। তখন চাষের জমিতে সমুদ্রের লােনা পানি এসে ঢােকার ফলে দেশের বিরাট এলাকায় চাষবাস নষ্ট হবে। বিজ্ঞানীরা হিসাব করে বলছেন, একুশ শতকে পৃথিবীর উষ্ণতা আজকের তুলনায় গড়ে তিন ডিগ্রি সেলসিয়াসের মতাে বেশি হলে সাগর জলের আয়তন যেটুকু বাড়বে শুধু তাতেই সাগরের উচ্চতা বেড়ে উঠতে পারে এক মিটারের মতাে। এতে বাংলাদেশের মতাে বদ্বীপ অঞ্চলের দেশে সমুদ্রতীরের বিশাল এলাকা তলিয়ে যাবার ফলে গৃহহারা হবে অন্তত এক কোটি লােক, মিসরেও ঘটবে এমনি। একুশ শতকের শেষে সাগরতলের উচ্চতা বাড়তে পারে তিন মিটার; তাহলে বাংলাদেশের প্রায় এক-তৃতীয়াংশ এলাকা তলিয়ে যাবে আর উদ্বাস্তু হয়ে পড়বে প্রায় অর্ধেক লােক। 
শুধু যে উষ্ণতা, বৃষ্টিপাত আর খরাই কৃষিতে প্রভাব বিস্তার করবে তা নয়, কার্বন ডাই-অক্সাইড গাছপালার বৃদ্ধির জন্য একান্ত জরুরি। কাজেই হাওয়ায় কার্বন ডাই-অক্সাইডের পরিমাণ বাড়লে ফসলের ফলন বাড়তে পারে। অবশ্য সেই সঙ্গে আগাছারও বাড়-বাড়ন্ত হবে। তাতে মাটিতে নাইট্রোজেনের ঘাটতি হয়ে ফসলের ক্ষেতে রােগবালাই বাড়তে পারে; কীটপতঙ্গের আক্রমণ ঠেকানােও হয়ত ক্রমেই কঠিন হয়ে উঠবে। তবে একটা বিষয় আজ বেশ পরিষ্কার বােঝা যাচ্ছে। তা হলাে বাংলাদেশের মতাে উন্নয়নশীল দেশগুলােতে শিল্পায়ন হয়েছে খুব কম; তারা জীবাশ্ম জ্বালানি ব্যবহার করে সামান্য, আর তাই কার্বন ডাই-অক্সাইড উৎপাদনও শিল্পোন্নত দেশগুলাের চেয়ে অনেক কম। এসব দেশে ক্লোরাে-ফ্লুরো কার্বন জাতীয় ক্ষতিকর গ্যাসের ব্যবহারও সামান্যই। কাজেই আজকে আবহাওয়ার পরিবর্তন সংক্রান্ত যে পরিবেশগত বিপদ সারা পৃথিবীর সামনে বিশাল হুমকি সৃষ্টি করেছে তার সমাধান রয়েছে প্রধানত শিল্পোন্নত দেশগুলাের হাতে। পরিবেশের জন্য ক্ষতিকর নানারকম গ্যাসের নিঃসরণ কমিয়ে আনার জন্য আজ তাদেরই সবার আগে উদ্যোগ নিতে হবে। কিন্তু তা বলে বাংলাদেশে আমরা হাত-পা গুটিয়ে চুপ করে বসে থাকতে পারি না। আমাদের দেশে আবহবিজ্ঞান, সমুদ্রবিজ্ঞান, ভূবিজ্ঞান প্রভৃতি বিষয়ে চর্চা ও গবেষণা জোরদার করা দরকার; সারা দেশে, বিশেষত উপকূল অঞ্চলে উন্নত তথ্য সংগ্রহ ব্যবস্থা চালু করা দরকার; উপকূলে ম্যানগ্রোভ বনায়ন প্রভৃতি গ্রিন হাউস প্রতিক্রিয়ার প্রতিষেধক ব্যবস্থাদি নেবার কথা এখন থেকেই ভাবতে হবে। 
