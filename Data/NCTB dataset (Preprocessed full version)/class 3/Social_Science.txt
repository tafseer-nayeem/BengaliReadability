আমাদের চারপাশের সবকিছু নিয়ে আমাদের পরিবেশ। যে জায়গায় মানুষ এখনও বসবাস শুরু করেনি সেখানে চারিদিকে প্রকৃতি ছাড়া আর কিছু নেই। সেখানে আছে ভূমি পানি গাছপালা ও পশু পাখি। আমরা আমাদের চারপাশে প্রকৃতি দেখতে পাই। এখানে আছে। নানা ধরনের গাছ ফুল লতা পাতা। এখানে আরও আছে বিভিন্ন ধরনের প্রাণী পাখি ও মাছ। আছে মেঘ বৃষ্টি নদী এবং সূর্য। এই সবকিছু নিয়েই আমাদের প্রাকৃতিক পরিবেশ গঠিত।
আমরা একা বসবাস করতে পারি না। বিভিন্ন প্রয়ােজন মেটানাের জন্য আমরা মিলেমিশে বসবাস করি। একে অন্যকে সাহায্য করি। একসাথে কাজ করি। এভাবে মিলেমিশে থাকা একতাবদ্ধ মানবগােষ্ঠীকে সমাজ বলে।
মানুষ নিজেদের প্রয়ােজনে অনেক কিছু তৈরি করে। যেমন বাড়ি দোকান বিদ্যালয় রাস্তা খেলার মাঠ ইত্যাদি। এই সবকিছুই মানুষের সৃষ্টি। মানুষ এবং অন্যান্য সৃষ্টি নিয়েই আমাদের এই সামাজিক পরিবেশ। তোমরা উপরের ছবিতে সামাজিক পরিবেশের কিছু উদাহরণ লক্ষ কর।
সামাজিক পরিবেশের গুরুত্বপূর্ণ উপাদান হলাে বাড়ি ও বিদ্যালয়।
আমাদের প্রতিবেশী আমাদের বাড়ি আমাদের সবচেয়ে বেশি পরিচিত। বাড়িতে আমরা বসবাস করি। বাড়ির আঙ্গিনায় আমরা খেলাধুলা করি। বাড়ির চারপাশের সবাই আমাদের প্রতিবেশী।
বিদ্যালয় আমাদের অনেক প্রিয়।
বিদ্যালয়ে আমরা পড়ালেখা করি। খেলাধুলা করি। বিভিন্ন অনুষ্ঠানে ও উৎসবে অংশগ্রহণ করি।
যানবাহন সামাজিক পরিবেশের আরও একটি উপাদান। রাস্তা ও যানবাহন আমাদের অনেক উপকারে আসে।রাস্তা দিয়ে আমরা বিদ্যালয়ে যাই। হাট বাজারে যাই। বিভিন্ন জায়গায় বেড়াতে যাই। দূরে যাওয়ার জন্য আমরা বাস ট্রেন লঞ্চ স্টিমার ও উড়ােজাহাজ ব্যবহার করি।
পরিবারে আমরা মা বাবা ভাই বােন ও অন্যান্য আত্মীয় স্বজন নিয়ে একসঙ্গে বাস করি। আমাদের প্রতিবেশীদের মধ্যে বিভিন্ন ধর্ম পেশা বয়স ও ক্ষুদ্র নৃ গােষ্ঠীর মানুষ রয়েছেন।
বিভিন্ন বয়সী ও ক্ষুদ্র নৃ গােষ্ঠীর মানুষের মিলেমিশে বসবাস। একই শ্রেণিতে আমরা সবাই সমবয়সী হলেও আমরা একে অপরের থেকে আলাদা। কেউ মেয়ে কেউ ছেলে। আবার কেউ চোখে কম দেখতে পাই কেউ কম শুনতে পাই। অনেকে যেকোনাে পাঠ তাড়াতাড়ি শিখি। আবার কেউ একটু দেরিতে বুঝি। এ ছাড়াও আমাদের সমাজে কিছু বিশেষ চাহিদা সম্পন্ন মানুষ বা শিশু আছে। তাদের শারীরিক ও মানসিক অবস্থার কারণে বিশেষ যত্নের প্রয়ােজন হয়। এ জন্য আমাদের দরকার একে অন্যকে সহায়তা করা এবং সবাইকে শ্রদ্ধা করা।
আমাদের দেশে চারটি প্রধান ধর্ম আছে। প্রত্যেক ধর্মের মানুষই কিছু উৎসব পালন করেন। ভিন্ন ধর্মের হলেও আমরা একে অন্যের উৎসবে যােগ দিই। মুসলমানদের ধর্মীয় উৎসব ঈদ মুসলমানদের সবচেয়ে বড় উৎসব। বছরে দুইটি ঈদ পালন করা হয় ঈদুল ফিতর ও ঈদুল আযহা। ঈদের দিন মুসলমানরা মসজিদ ও ঈদগাহে ঈদের নামাজ আদায় করেন। আত্মীয় স্বজন বন্ধু সবাই মিলে শুভেচ্ছা বিনিময় করেন খাওয়া দাওয়া করেন। শিশুরা দলবেঁধে ঘুরে বেড়ায় ও আনন্দ করে। মুসলমানদের আরও কয়েকটি ধর্মীয় উৎসব রয়েছে। যেমন শব ই বরাত শব ই কদর ও ঈদ ই মিলাদুন্নবি।
হিন্দু ধর্মে প্রায় সারা বছর নানা পূজার আয়ােজন করা হয়। এর মধ্যে প্রধান পূজাগুলাে হচ্ছে দুর্গাপূজা সরস্বতীপূজা ও লক্ষ্মীপূজা। পূজার সময় তারা মন্দিরে পূজা করেন সবাই সবার সাথে শুভেচ্ছা বিনিময় করেন। বিভিন্ন রকমের মিষ্টি নাড়ু ও ফল খেয়ে থাকেন। শিশুরা নানা ধরনের খেলা ও আনন্দে মেতে উঠে।
বৌদ্ধধর্মের প্রধান উৎসব বুদ্ধপূর্ণিমা। গৌতম বুদ্ধের জন্মদিন উপলক্ষে এই উৎসব পালন করা হয়। এই সময় বৌদ্ধধর্মের অনুসারীগণ বিশেষ প্রার্থনা করেন। শিশুরাও তাতে আনন্দের সাথে অংশগ্রহণ করে। মাঘীপূর্ণিমা বৌদ্ধধর্মের একটি উৎসব। খ্রিষ্টানদের প্রধান উৎসব বড়দিন। প্রতিবছর ২৫শে ডিসেম্বর যিশু খ্রিষ্টের জন্মদিনটি বড়দিন হিসাবে পালন করা হয়। আমাদের দেশে খ্রিষ্টধর্মের অনুসারীগণ এই দিনে গির্জায় প্রার্থনা করেন। একে অপরকে উপহার দেন। সবাই মিলে আনন্দ ও খাওয়া দাওয়া করেন। খ্রিষ্টধর্মের মানুষ গুড ফ্রাইডে ও ইস্টার সানডে পালন করেন।
বড়দিন এছাড়াও বিভিন্ন ক্ষুদ্র নৃ গােষ্ঠীর নিজস্ব কিছু ধর্মীয় অনুষ্ঠান রয়েছে।
সমাজে সবার বেঁচে থাকার অধিকার আছে। এজন্য কিছু অধিকার পূরণ হওয়া অবশ্যই প্রয়ােজন। জীবনকে ভালােভাবে গড়ার জন্য দরকার খাদ্য বস্ত্র বাসস্থান শিক্ষা চিকিৎসা ও নিরাপত্তা। এই ৬টি আমাদের মৌলিক অধিকার।
শিশু হিসাবে আমাদের কতগুলাে বিশেষ অধিকার আছে। কয়েকটি গুরুত্বপূর্ণ অধিকার হলাে।
জন্ম নিবন্ধনের অধিকার একটি নাম পাওয়ার অধিকার।
স্নেহ ও ভালােবাসা পাওয়ার অধিকার।
পুষ্টি ও চিকিৎসার অধিকার । খেলাধুলা ও বিশ্রামের অধিকার।
শিক্ষার অধিকার। মেয়ে ও ছেলে শিশুর সমান সুযােগ সুবিধা পাওয়ার অধিকার।
পৃথিবীর সব দেশে শিশুদের এ অধিকারগুলাে আছে। সুস্থ ও সুন্দরভাবে বেড়ে উঠার জন্য এসব অধিকার পূরণ হওয়া খুবই প্রয়ােজন। পরিবার সমাজ ও রাষ্ট্রের দায়িত্ব হলাে শিশুদের অধিকারগুলাে পূরণ করা।
প্রতিবছর অক্টোবর মাসের প্রথম সােমবার বিশ্বের সকল দেশে বিশ্ব শিশুদিবস পালন করা হয়।
পরিবারে যেমন আমাদের অনেক অধিকার আছে তেমনি কিছু দায়িত্বও আছে। পরিবারের প্রতি আমাদের কয়েকটি দায়িত্ব হলাে।
পরিবারের প্রতি আমাদের দায়িত্ব। পরিবারের নিয়মকানুন মেনে চলা।
মা বাবা এবং বড়দের শ্রদ্ধা করা। পরিবারে কেউ অসুস্থ হলে সেবাযত্ন করা। পরিবারের বিভিন্ন কাজে মা বাবা ও অন্যদের সাহায্য করা। বড় ভাই বােনকে সম্মান করা এবং ছােটদের স্নেহ ও আদর করা।
পরিবারের প্রতি আমাদের এই দায়িত্বগুলাে ভালােভাবে পালন করতে হবে। তবেই আমরা আমাদের অধিকারগুলাে ভােগ করতে পারব।
শিশুরা পরিবারের বিভিন্ন কাজে সাহায্য করছে।
সমাজে নানা ধরনের কাজ আছে। মানুষ যে কাজের মাধ্যমে অর্থ উপার্জন করে তাকে পেশা বলে। পেশাজীবীরা বিভিন্ন উৎপাদন কাজের সাথে জড়িত কেউ ফসল উৎপন্ন করেন আবার কেউ অন্যদের সেবা দান করেন। বাংলাদেশের বেশির ভাগ মানুষ গ্রামে বাস করেন। শহরেও অনেক মানুষ বাস করেন। গ্রাম ও শহরের পেশায় আছে নানা বৈচিত্র্য। গ্রামের বেশির ভাগ পেশাজীবী উৎপাদন কাজের সাথে জড়িত।
যারা কৃষিকাজ করেন তাদের আমরা কৃষক বলি। কৃষক ধান পাট বেগুন টমেটো মুলা গাজরসহ নানা রকম ফসল ও সবজি চাষ করেন। আমরা নানা রকম খাদ্য খাই। এর সবই কৃষক উৎপাদন করেন।
কৃষক সবজি চাষ করছেন।
জেলে খাল বিল হাওর বাঁওড় নদী ও সাগরে জাল দিয়ে মাছ ধরেন। জেলে মাছ বাজারে বিক্রি করে অর্থ উপার্জন করেন। তারা পুকুর বা বিভিন্ন জলাশয়ে মাছ চাষ করেন।
জেলে মাছ ধরছেন।
বিভিন্ন পেশায় মানুষ বিভিন্ন উপকরণ ব্যবহার করে নানা জিনিস তৈরি করে থাকেন।
কুমার কাদামাটি দিয়ে হাঁড়ি পাতিল কলস টব ইত্যাদি তৈরি করেন। এগুলাে আমরা ঘরের কাজে ব্যবহার করি। তাঁতি ও দর্জি তাঁতি সুতি রেশম ও পশমের সুতা দিয়ে তাঁতে কাপড় বুনেন। দর্জি কাপড় দিয়ে নানারকম পােশাক তৈরি করেন। আমরা এই সব পােশাক প্রতিদিন পরি। বিশেষ উৎসব ও অনুষ্ঠানে নতুন পােশাক পরে আনন্দ পাই।
রাজমিস্ত্রি ইট সিমেন্ট বালু লােহার রড ইত্যাদি দিয়ে ঘর বাড়ি তৈরি করেন। গ্রাম ও শহর সব জায়গাতেই এই ধরনের ঘর বাড়ি রয়েছে।
চালক বাস ট্রাক ট্যাক্সি রিকশা প্রভৃতি চালান।যানবাহন চালিয়ে চালক আমাদেরকে যাতায়াতে সাহায্য করেন। তারা যানবাহনের সাহায্যে নানা রকমের মালপত্র আনা নেওয়া করেন।
অসুস্থ হলে মানুষ ডাক্তারের কাছে যায়। অনেক সময় হাসপাতালে ভর্তিও হয়। ডাক্তার চিকিৎসা করেন। নার্স হাসপাতালে রােগীদের সেবা করেন। তাঁরা রােগীদের ঔষধ ও পথ্য খাওয়ান। নার্স ডাক্তারের কাজে সাহায্য করেন।
শিক্ষক শিক্ষার্থীদের বিদ্যালয়ে পড়ালেখা শেখান। তারা খেলাধুলা নাচ গান ছবি আঁকা ইত্যাদি বিষয় শিখতে সাহায্য করেন।
প্রত্যেক মানুষের কিছু গুণ থাকে। এই গুণগুলাের জন্যই মানুষ আলাদা। এখন আমরা মানুষের এই গুণগুলাে সম্পর্কে জানব। একটি গল্প দিয়ে শুরু করা যাক। আজকে রাজুর প্রিয় শিক্ষক জালাল স্যারের বিদায় অনুষ্ঠান। তাই রাজু তার মাকে বিদ্যালয়ে নিয়ে এসেছে। প্রধান শিক্ষক তাঁর বক্তব্যে বললেন জালাল স্যার একজন সৎ ও ভালাে মানুষ। তাঁর মতাে মানুষই আমাদের প্রয়ােজন। রাজু মাকে প্রশ্ন করল ভালাে মানুষের কী কী গুণ থাকে?
মা বললেন ভালাে মানুষ সবার সাথে ভালাে ব্যবহার করেন। কারও ক্ষতি না করে উপকার করেন। সত্যি কথা বলেন। বড়দের সম্মান করেন। ছােট বড় সবাইকে ভালােবাসেন। নিয়ম মেনে চলেন। কোনাে মানুষকে কথা দিলে তা রাখেন। ভালাে মানুষকে সবাই পছন্দ করেন। যেমন তুমি তােমার জালাল স্যারকে পছন্দ কর। তুমিও যদি এই গুণগুলাে অর্জন কর তাহলে অন্যরা তােমাকেও ভালাে মানুষ বলবে পছন্দ করবে।
আমরা বড়দের সম্মান করবো অন্যদের সাহায্য করবো এবং সবাইকে সমান চোখে দেখবো। এইগুলো সব ভালো কাজ। আমরা সত্য কথা বলবো।সকলের সাথে ভালো ব্যবহার করবো। ছোট বড় সবাইকে ভালোবাসবো।নিয়ম মেনে চলবো।
খবর এর কাগজে একবার একটা খবর ছাপা হয়েছিল। একজন মানুষ ছিলেন অনেক গরিব।একদিন তিনি রাস্তায় চলতে গিয়ে টাকা ভর্তি একটি ব্যাগ পান। সেই টাকা তিনি নিজে না নিয়ে পুলিশ এর কাছে জমা দেন। তার এই ভালো কাজের কথা সবাই জানতে পারে। সকলে তার প্রশংসা করেন এবং অনেকে তাকে পুরস্কৃত করেন।
আমরা পরিবারে বাস করি। পরিবারে মা বাবা ভাই বােন থাকেন। কোনাে কোনাে পরিবারে দাদা দাদি চাচা চাচি বা অন্যান্য আত্মীয় স্বজন থাকেন। পরিবারে আমরা সকলে একে অপরকে ভালােবাসি স্নেহ ও শ্রদ্ধা করি। পরিবারে নানা ধরনের কাজে আমরা সাহায্য করতে পারি। আমাদের বই খাতা কলম এবং ব্যাগ নিজেরা গুছিয়ে রাখব। নিজেদের পােশাক সুন্দর করে সাজিয়ে রাখব। আমাদের ছােট ভাই বােনদের জিনিসপত্র গুছিয়ে রাখব। মা বাবার বিভিন্ন কাজে সাহায্য করব।
পরিবারের কাজে সাহায্য করা। বাড়িতে সাহায্য করা।
আমরা বাড়িতে অনেক কাজ করতে পারি। আমরা ঘর পরিষ্কার পরিচ্ছন্ন রাখব। খাবার ও পানি এনে খাবার টেবিলে রাখব। অপরিচ্ছন্ন স্থান পরিষ্কার করার কাজে সাহায্য করব। আঙ্গিনায় গাছ লাগার ও পানি দেব। আমরা সবাই বাড়ির কাজে পরস্পরকে সাহায্য করব। সুখী পরিবার গড়ে তুলব।
আমরা বিদ্যালয়ে পড়ালেখা করি। খেলাধুলা করি। পরিবারের মতাে বিদ্যালয়ের উন্নয়নেও আমরা অনেক কাজ করতে পারি। আমরা শ্রেণিকক্ষের চেয়ার টেবিল সাজিয়ে রাখব। বাের্ড পরিষ্কার রাখব। শ্রেণিকক্ষে যেখানে সেখানে ময়লা ফেলব না।
আর শ্রেণিকক্ষের বাইরে বিদ্যালয়ের মাঠ পরিষ্কার রাখতে সাহায্য করব। বাগানে ফুলের গাছ লাগাব ও যত্ন নেব। আমরা শ্রেণিতে মনােযােগী হব এবং শিক্ষককে সহযােগিতা করব। আমরা শ্রেণিকক্ষে হৈ চৈ করব না। বিদ্যালয়ের বিভিন্ন অনুষ্ঠানে শৃঙ্খলার সাথে অংশগ্রহণ করব।
পরিবেশ দূষণের কারণ ও ফলাফল সম্পর্কে আমরা জেনেছি। আমাদের এই দূষণ রােধে কাজ করা উচিত। যেখানে সেখানে থুথু কফ ফেলা এবং মলমূত্র ত্যাগ করা উচিত নয়। সবাই মিলে বাড়ি রাস্তাঘাট ও খেলার মাঠ পরিষ্কার রাখা উচিত। পুকুর নদী খাল বা যেকোনাে জায়গায় ময়লা আবর্জনা ফেলা উচিত নয়। সব সময় নির্দিষ্ট জায়গায় ময়লা আবর্জনা ফেলা উচিত।
ময়লা আবর্জনা নির্দিষ্ট স্থানে ফেলা
আমরা পৃথিবীতে বাস করি। পৃথিবী সৌরজগতের একটি গ্রহ। এটি দেখতে গােলাকার তবে উপরে ও নিচে কিছুটা চাপা। পৃথিবীর উপরিভাগে আছে স্থলভাগ ও জলভাগ।
স্থলভাগ সমভূমি পাহাড় পর্বত মরুভূমি ইত্যাদি নিয়ে ৪০ গঠিত। জলভাগ নদী সাগর ও মহাসাগর নিয়ে গঠিত। পৃথিবীর চার ভাগের এক ভাগ স্থলভাগ।বাকি তিন ভাগ পানি।
পৃথিবীর স্থলভাগকে সাতটি মহাদেশে ভাগ করা হয়েছে। নিচে মহাদেশগুলাের নাম পড় ও মানচিত্রে খুঁজে বের কর। পৃথিবীর সবচেয়ে বড় মহাদেশ হলাে এশিয়া। সবচেয়ে ছােট মহাদেশ হলাে অস্ট্রেলিয়া।
প্রতিটি মহাদেশে রয়েছে বিভিন্ন দেশ।
সাগরের চেয়ে বড় লবণাক্ত বিশাল জলরাশিকে মহাসাগর বলে। পৃথিবীতে মােট পাঁচটি মহাসাগর আছে। এগুলাে হলাে প্রশান্ত মহাসাগর দক্ষিণ মহাসাগর আটলান্টিক মহাসাগর আর্কটিক মহাসাগর ভারত মহাসাগর।
প্রশান্ত মহাসাগর সবচেয়ে বড় ও আর্কটিক সবচেয়ে ছােট মহাসাগর। মানচিত্রে মহাদেশ ও মহাসাগর দেখানাে হলাে।
মানচিত্রে এশিয়া মহাদেশের নিচের দিকে আমরা সবুজ রঙের একটি ছােট দেশ দেখতে পাচ্ছি। দেশটি হলাে আমাদের প্রিয় মাতৃভূমি বাংলাদেশ।
আমাদের দেশটিকে আমরা সবুজ রঙ করেছি। আমাদের দেশ সবুজ শ্যামল। আমাদের জাতীয় পতাকা লাল সবুজ রঙের।
আমাদের জাতীয় পতাকা আয়তাকার। এর দৈর্ঘ্য ও প্রস্থের অনুপাত ১০ঃ৬।
লাল বৃত্তটির ব্যাসার্ধ পতাকার দৈর্ঘ্যের পাঁচ ভাগের এক ভাগ। লাল বৃত্তটি পতাকার খানিকটা বাম পাশে।
আমাদের মাতৃভূমি বাংলাদেশ। এটি এশিয়া মহাদেশে অবস্থিত। চলাে আমরা পাশের মানচিত্রে দেখি রংপুর বাংলাদেশের সীমানা ও প্রতিবেশী দেশগুলাে।
এই ধরনের মানচিত্রকে অনৈতিক রাজশাহী মানচিত্র বলে।
ঢাকা প্রশাসনিক কাজ পরিচালনার সুবিধার জন্য বাংলাদেশকে ৮টি ভাগে ভাগ করা হয়েছে। এক একটি ভাগকে বিভাগ বলে। মানচিত্রে বিভাগগুলাের নাম পড়। এগুলোর প্রত্যেকটি ভিন্ন ভিন্ন রং দিয়ে দেখানাে হয়েছে।
আয়তনে সবচেয়ে বড় চট্টগ্রাম বিভাগ এবং সবচেয়ে ছােট সিলেট বিভাগ। প্রতিটি বিভাগে একটি করে বিভাগীয় শহর আছে। ঢাকা একইসাথে রাজধানী ও বিভাগীয় শহর। এটি দেশের মাঝখানে অবস্থিত। এটি
একটি পুরাতন শহর। প্রায় চারশত বৎসর পূর্বে ঢাকা শহর গড়ে উঠে।
যে মানচিত্রে পাহাড় পর্বত নদ নদী দেখানাে হয় তাকে প্রাকৃতিক মানচিত্র বলে। বাংলাদেশের আয়তন ১ ৪৭ ৫৭০ বর্গকিলােমিটার। এর অধিকাংশ স্থান সমতল। সমতল ভূমি গাঢ় সবুজ রং দিয়ে দেখানাে হয়েছে। পাহাড়ি এলাকাগুলাে নানা রং দিয়ে দেখানাে হয়েছে। হালকা সবুজ দিয়ে নিচু পাহাড়ি এলাকা এবং কমলা রং দিয়ে উঁচু পাহাড়ি এলাকা বােঝানাে হয়েছে। পাশের মানচিত্র থেকে নিচু পাহাড়ি এলাকাগুলাের নাম পড়।
খনিজ সম্পদ আমাদের দেশ খনিজ সম্পদে সমৃদ্ধ। এদের মধ্যে প্রধান খনিজ সম্পদ প্রাকৃতিক গ্যাস। এই গ্যাস জ্বালানি হিসাবে ব্যবহার করা হয়। আরও নানা ধরনের খনিজ সম্পদ আছে। এগুলাে হলাে কয়লা চুনাপাথর চিনামাটি সিলিকা কঠিন শিলা ইত্যাদি।
আমাদের দেশে অসংখ্য নদী আছে। কোনটি বড় নদী। আবার কোনটি ছােট নদী। এ নদীগুলাে সারা দেশে জালের মতাে ছড়িয়ে আছে। নদীগুলাে বিভিন্ন পাহাড় পর্বত থেকে সৃষ্টি হয়ে ঢালুর দিকে বয়ে গেছে। এই নদীগুলাে একটি অন্যটির সাথে মিশে বঙ্গোপসাগরে পড়েছে।
অসংখ্য নদী আছে বলেই এ দেশকে বলা হয় নদীমাতৃক দেশ। পাশের মানচিত্র থেকে পাঁচটি বড় নদীর নাম পড়। এই নদীগুলাে বন্যার সময় পলিমাটি বহন করে নিয়ে আসে। পলিমাটি এক ধরনের কাদা। পলিমাটির কারণে আমাদের দেশের মাটি অনেক উর্বর।
বাংলাদেশে যেমন অনেক নদী আছে তেমনি আছে অসংখ্য খাল বিল পুকুর হাওর ইত্যাদি। এগুলাের মাধ্যমে প্রত্যেক ঋতুতে আমাদের জমিগুলাে পানি পেয়ে থাকে। কৃষিকাজে জমিতে পানি দেওয়াকে সেচ বলে। আমাদের জলাভূমিতে প্রচুর মাছও পাওয়া যায় যা আমাদের অন্যতম একটি প্রধান খাবার। দেশের দক্ষিণে সমুদ্র উপকূলে চিংড়ি চাষ হয়। চিংড়ি বিদেশে রপ্তানি করে দেশ অনেক বৈদেশিক মুদ্রা আয় করে। আমরা নদীগুলােকে যাতায়াত ও যােগাযােগের মাধ্যম হিসাবেও ব্যবহার করে থাকি।
বাংলাদেশের প্রধান কৃষিজ সম্পদ হলাে ধান পাট এবং চা। দেশের সব অঞ্চলেই ধান জন্মে। পাট ও চা অবকগী ফল। এগুলাে বিদেশে রপ্তানি করে বৈদেশিক মুদ্রা অর্জিত হয়। এছাড়াও আমাদের দেশে গম সরিষা এবং বিভিন্ন ধরনের ডাল শাকসবজি মসলা ইত্যাদি উষ্পন্ন হয়। বাংলাদেশে খুব বেশি বনজ সম্পদ নেই। তাই আমাদের যা আছে তা আরও ভালােভাবে সংরক্ষণ করতে হবে। প্রচুর গাছ লাগাতে হবে। বাংলাদেশে মূলত তিন ধরনের এলাকায় বনভূমি আছে। প্রথম এলাকাটি হলাে পাহাড়ি বনভূমি। পাহাড়ি বনভূমি দেশের পাহাড়ি অঞ্চলে অবস্থিত। এখানে বিভিন্ন ধরনের গাছ বাঁশ ও বেত জন্মে। পাহাড়ি বনে হাতি বানর ও বন্য শুয়াের আছে। দ্বিতীয় এলাকাটি হলাে শালবন। শালবন দেশের মধুপুর ভাওয়াল ও বরেন্দ্র অঞ্চলে
অবস্থিত। শালকাঠ ঘর ও বৈদ্যুতিক তারের খুঁটি হিসাবে ব্যবহূত হয়। শাল ছাড়াও এখানে অন্যান্য কাঠ ও ফলের গাছ আছে।
তৃতীয় এলাকাটি হলাে সুন্দরবন। সুন্দরবন বাংলাদেশের দক্ষিণে খুলনা বিভাগে অবস্থিত। এখানে সুন্দরি গেওয়া গােলপাতা কেওড়া ইত্যাদি জন্মে। সুন্দরবনে পৃথিবী বিখ্যাত রয়েল বেঙ্গল টাইগার বাস করে।
বঙ্গবন্ধু শেখ মুজিবুর রহমান আমাদের জাতির পিতা। তিনি ১৯২০ সালের ১৭ই মার্চ বর্তমান গােপালগঞ্জ জেলার টুঙ্গিপাড়া গ্রামে জন্মগ্রহণ করেন। তাঁর ডাক নাম খােকা। তাঁর বাবার নাম শেখ লুৎফর রহমান ও মায়ের নাম সায়েরা খাতুন।
তাঁর শিক্ষাজীবন শুরু হয় ৭ বছর বয়সে গিমাডাঙ্গা প্রাইমারি স্কুলে। দুই বছর পর তিনি গােপালগঞ্জ পাবলিক স্কুলে ভর্তি হন। তিনি মাধ্যমিক শিক্ষা লাভ করেন গােপালগঞ্জ মিশন হাই স্কুল থেকে। এরপর কলকাতার ইসলামিয়া কলেজ থেকে আইএ এবং বিএ পাস করে তিনি ঢাকা বিশ্ববিদ্যালয়ে আইন বিভাগে ভর্তি হন। তখন থেকেই বঙ্গবন্ধু বাঙালির বিভিন্ন অধিকার আদায়ের আন্দোলনে অংশগ্রহণ করেন। এসব আন্দোলনে নেতৃত্ব দেওয়ার কারণে তাকে বহুবার কারাবন্দি হতে হয়। কিন্তু আন্দোলন সংগ্রামে তিনি ছিলেন অবিচল।
১৯৬৬ সালে তিনি পূর্ববাংলার জনগণের মুক্তির সনদ ছয় দফা পেশ করেন। ১৯৭০ সালের নির্বাচনে তাঁর দল আওয়ামী লীগ বিপুল ভােটে জয় লাভ করে। নির্বাচনের ফলাফল অনুযায়ী বঙ্গবন্ধুর নেতৃত্বে পাকিস্তানের সরকার গঠন করার কথা ছিল। কিন্তু পাকিস্তানের শাসকরা নানা ষড়যন্ত্র শুরু করে। তাদের ষড়যন্ত্রের কারণে বঙ্গবন্ধুর নেতৃত্বে সরকার গঠন করা হয়নি।
১৯৭১ সালের ৭ই মার্চ ঢাকার রেসকোর্স ময়দানে এক বিশাল জনসভায় বঙ্গবন্ধু স্বাধীনতার ডাক দেন। এরপর ২৫শে মার্চ রাতে পাকিস্তানি বাহিনী নিরস্ত্র বাঙালিদের উপর হামলা করে। ২৬শে মার্চ প্রথম প্রহরে বঙ্গবন্ধু স্বাধীনতার ঘােষণা দেন। এর পরপরই পাকিস্তানি সেনাবাহিনী বঙ্গবন্ধুকে গ্রেফতার করে পাকিস্তানের কারাগারে বন্দি করে রাখে। বঙ্গবন্ধুর আহ্বানেই জাতি মুক্তিযুদ্ধে ঝাঁপিয়ে পড়ে। নয় মাস ধরে এ যুদ্ধ চলে। ১৯৭১ সালের ১৬ই ডিসেম্বর আমরা বিজয় লাভ করি। বঙ্গবন্ধুর নেতৃত্বে বাংলাদেশ স্বাধীন হয়। তিনি আমাদের জাতির পিতা।
বিজয় লাভের পর পাকিস্তানের কারাগার থেকে মুক্তি পেয়ে বঙ্গবন্ধু ১৯৭২ সালের ১০ই জানুয়ারি স্বাধীন
ভারত বাংলাদেশে। ফিরে আসেন।
বাংলাদেশ দেশে ফিরে বঙ্গবন্ধু নতুন বাংলাদেশ গড়ে তুলতে বলিষ্ঠ নেতৃত্ব দেন। ১৯৭৫ সালের ১৫ই আগস্ট বাংলাদেশ তল্কালীন পূর্ব পাকিস্তান ও পাকিস্তান তৎকালীন পশ্চিম পাকিস্তান তিনি একদল ষড়যন্ত্রকারী ও দেশের শত্রুদের হাতে সপরিবারে শহিদ হন। তাঁর মৃত্যু দেশের জন্য এক অপূরণীয় ক্ষতি। আমরা সবাই বঙ্গবন্ধুর মতাে দেশকে ভালােবাসব দেশের জন্য কাজ করব।
২১শে ফেব্রুয়ারি আমাদের শহিদ দিবস। এই দিন মাতৃভাষা বাংলার দাবিতে ছাত্রসহ সাধারণ মানুষ শহিদ হয়েছেন। ঘটনাটি ঘটে পাকিস্তান শাসন আমলে। জনসংখ্যার দিক থেকে পাকিস্তানে বাঙালিরাই বেশি ছিল। আর বাঙালিদের মাতৃভাষা বাংলা। কিন্তু পাকিস্তানের শাসকরা চেয়েছিল উর্দুকে রাষ্ট্রভাষা করতে। বাংলার জনগণ তা মেনে নেননি। তারা বাংলাকে রাষ্ট্রভাষা করার দাবি করেন। এই দাবিতে ১৯৫২ সালের ২১শে ফেব্রুয়ারি ঢাকা বিশ্ববিদ্যালয় থেকে একটি মিছিল বের হয়। এই মিছিলে পুলিশ গুলি চালায়। গুলিতে সালাম বরকত রফিক জব্বার ও শফিউরসহ আরও অনেকে ভাষার দাবিতে শহিদ হন। তাঁদের আমরা ভাষা শহিদ বলি। মনে রাখতে হবে ভাষার দাবিতে এমন আত্মদান পৃথিবীতে একটি বিরল ঘটনা। ভাষা শহিদদের স্মরণে ঢাকায় তৈরি হয়েছে কেন্দ্রীয় শহিদমিনার। দেশের শিক্ষা প্রতিষ্ঠানগুলােতেও ছােট বড় শহিদমিনার রয়েছে। প্রতিবছর ২১শে ফেব্রুয়ারিতে খুব ভােরে আমরা খালি পায়ে ফুল হাতে শহিদমিনারে যাই। শহিদদের প্রতি শ্রদ্ধা জানাই। আমাদের শহিদ দিবস আন্তর্জাতিক মাতৃভাষা দিবস হিসাবে স্বীকৃত। সারা বিশ্বে এই দিবসটি পালিত হচ্ছে।
অধ্যায় ১০ এ আমরা জানতে পেরেছি বঙ্গবন্ধু ১৯৭১ সালের ২৬শে মার্চ স্বাধীনতা ঘােষণা করেন। প্রতি বহুর বিভিন্ন অনুষ্ঠানের মাধ্যমে আমরা স্বাধীনতা দিবস পালন করি । এটি আমাদের জাতীয় দিবস।
মুক্তিযুদ্ধের শহিদদের সরণে সাভারে একটি স্মৃতিসৌধ নির্মাণ করা হৃয়ছে।
এ দিনটিতে আমরা সেখানে ফুল দিয়ে শ্রদ্ধা নিবেদন করি।
আমরা আরও জােনেছি ১৯৭১ সালে স্বাধীনতার জন্য প্রায় ৯ মাস পাকিস্তানি বাহিনীর সাথে আমাদের যুদ্ধ চলে। অবশেষে পাকিস্তানি বাহিনী পরাজিত হয়ে ১৬ই ডিসেম্বর আত্মসমর্পণ করে। ১৬ই ডিসেম্বর আমাদের বিজয় দিবস। প্রতিবছর জাতীয় স্মৃতিসৌধে ফুল দিয়ে ও বিভিন্ন অনুষ্ঠানের মাধ্যমে আমরা এই দিনটি পালন করি। এইদিনে বিভিন্ন জায়গায় বিজয় মেলা বসে।
বাংলা নববর্ষের প্রথম দিন পহেলা বৈশাখ ১৪ই এপ্রিল। এটি বাঙালিদের প্রধান সামাজিক উৎসব। এই দিনটি সবাই উদযাপন করেন। এই উপলক্ষে বিভিন্ন গান বাজনা ও বৈশাখী মেলার আয়ােজন করা হয়। বৈশাখী মেলায় মাটির খেলনা হাঁড়ি পুতুল বিভিন্ন রকমের মিষ্টি কাঠের তৈরি জিনিস ইত্যাদি পাওয়া যায়। এসব মেলা ছােটদের জন্য খুবই মজার। পহেলা বৈশাখে ব্যবসায়ীরা নতুন খাতায় নতুন বছরের হিসাব লিখতে শুরু করেন। একে হালখাতা বলা হয়। এ উপলক্ষে বিভিন্ন দোকানে ক্রেতাদের মিষ্টি দিয়ে আপ্যায়ন করা হয়। নবান্ন গ্রাম বাংলার একটি উৎসব। এটি ফসল কাটার উৎসব। বাংলা অগ্রহায়ণ মাসে আমন ধান কেটে ঘরে তােলা হয়। এ সময় কৃষকরা নতুন ধান ঘরে তােলার আনন্দে মেতে উঠেন। ঘরে ঘরে নতুন ধানের চাল দিয়ে নানা রকম পিঠা ও খাবার তৈরি করা হয়। আত্মীয় স্বজন পাড়া পড়শিদের মাঝে তা বিতরণ করা হয়। পাশাপাশি আয়ােজন করা হয় নানারকম নাচ গানের। পৌষমেলা গ্রাম বাংলার আরও একটি সামাজিক উৎসব। বাংলা পৌষ মাসে এই উৎসবের আয়ােজন করা হয়। গ্রামের ঘরে ঘরে বানানাে হয় নানা রকম শীতের পিঠা ও মিষ্টান্ন। কয়েক দিন ধরে চলে পিঠা বানানাের উৎসব। সেই সাথে আয়ােজন করা হয় মেলার। মেলায় নানা রকম পিঠা ও খাবার পাওয়া যায়। পাশাপাশি বসে নাচ গান
২০১১ সালের আদমশুমারির হিসাব অনুযায়ী বাংলাদেশের জনসংখ্যা ১৪ ৯৭ ৭২ ৩৬৪।
জনসংখ্যার দিক থেকে পৃথিবীতে বাংলাদেশের অবস্থান অষ্টম।
মােট জনসংখ্যার নারী পুরুষের শতকরা অনুপাত ৪৯ ৯৯ ৫০ ০১ ।
দেশের মােট আয়তন ১ ৪৭ ৫৭০ বর্গকিলােমিটার। এখানে প্রতি বর্গকিলােমিটারে মােট ১০১৫ জন মানুষ বসবাস করেন। একে বলা হয় জনসংখ্যার ঘনত্ব।
নিচের ছবি দুটি তুলনা কর। পরিবার বড় হলে অনেক ধরনের সমস্যা দেখা দিতে পারে। পরিবারের লােকসংখ্যা বেশি হলে সবার চাহিদা পূরণ করা যায় না। যেমন সবাই পুষ্টিকর খাবার পায় না। প্রয়ােজনীয় পােশাকের অভাব হয়। বাড়িতে থাকার জন্য যথেষ্ট স্থান পাওয়া যায় না। ঘুমানাে বা বিশ্রামের জায়গার অভাব দেখা দেয়। বিদ্যালয়ে পড়ালেখার জন্য যথেষ্ট পরিমাণে বই খাতা পায় না। বড় পরিবারে ময়লা আবর্জনা বেশি হয় এবং বিভিন্নভাবে পরিবেশ দূষিত হয়।
বড় পরিবারে এই ধরনের অনেক সমস্যা দেখা দেয়। ছােট ভাই বােনদের দেখাশােনা করতে হয় বলে অনেক মেয়ে শিশু পড়ালেখা করতে পারে না। যেসব পরিবারে। লােকসংখ্যা বেশি সেখানে ছােট শিশুরা অনেক সময় মা বাবার সাথে কাজে যায়। ফলে তারা ঠিকমতাে বিদ্যালয়ে আসতে পারে না। অসুস্থ হলে সঠিক চিকিৎসা পায় না। ছােট পরিবারে সবার প্রয়ােজন মেটানাে সম্ভব।
যাতায়াত ব্যবস্থায় অধিক জনসংখ্যার প্রভাব। পরিবারের লােকসংখ্যা বেশি হলে যেমন পরিবারে বিভিন্ন সমস্যা হয় তেমনি কোনাে দেশে বেশি জনসংখ্যা থাকলে বিভিন্ন সমস্যা সৃষ্টি হয়। দেশে অনেক বেশি মানুষ থাকলে তাকে জনসংখ্যার বিস্ফোরণ বলে। জনসংখ্যা বেশি থাকলে সর্বত্র অনেক লােকের ভিড় থাকে যেমন বিদ্যালয় হাট বাজার রাস্তাঘাট যানবাহন। অধিক জনসংখ্যার ফলে সীমিত যানবাহনের উপর চাপ পড়ে। রাস্তাঘাটে মানুষের ভিড় বাড়ে। মানুষের যাতায়াত কঠিন হয়। বাস ট্রেন লঞ্চে অতিরিক্ত যাত্রী বহন করতে হয়। এর ফলে অনেক ক্ষেত্রে দুর্ঘটনা ঘটে। অধিক জনসংখ্যার ফলে প্রধান দুই ধরনের সমস্যা দেখা দেয়। ময়লা আবর্জনা বেশি হয়। এর ফলে পরিবেশ দূষিত হয়। দূষিত পরিবেশের কারণে নানা ধরনের রোগ ও অসুখ দেখা দেয়। বাসস্থানের সমস্যা হয়। বাসস্থানের জন্য অধিক জনসংখ্যা থাকলে ময়লা আবর্জনা বেশি হয় অধিক ঘর বাড়ি তৈরি করতে হয়। ঘর বানানাের জন্য গাছ কেটে ও চাষের জমিতে বাড়ির জন্য জায়গা তৈরি করতে হয়। রাস্তার পাশে বা খােলা জায়গায় বস্তি গড়ে উঠে। তাই
আমরা বুঝতে পারছি বেশি জনসংখ্যা আমাদের দেশের একটি প্রধান সমস্যা।
