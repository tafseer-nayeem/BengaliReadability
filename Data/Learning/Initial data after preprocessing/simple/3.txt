ঐশী আর ওমর এসেছে খালুর বাড়িতে। বাড়ির পাশের সবজি বাগানের একদিকে আছে লাউ। খালু ওদেরকে তাঁর সবজি ও ফল বাগান দেখাবেন।খালাতাে বােন সীমা আপাও সাথে আছে। লাউয়ের মাচায় ঝুলছে লাউ। সবুজ পাতার মধ্যে দুলছে সাদা ফুল।
শিমের মাচার উপর শিম। শিমের অপরূপ সুন্দর সাদা ও বেগুনি ফুল।চড়ুই শালিক মাচার উপর উড়ছে।
মাচার পাশের বেগুনখেতও ফুলে ভরা। টুনটুনি পাখি ফুলের উপর উড়ছে। হলুদ ও সাদা প্রজাপতি আর লাল ফড়িং উড়াউড়ি করছে।
ঐশী আর ওমর যেমন অবাক তেমনি ওরা দেখল আমগাছের ডালে বড় খুশি। খালু বললেন পাখিরা শস্যদানা ও একটা মৌচাক। খালুর কাছে শুনল কীটপতঙ্গ খায়।অনেক পাখি আবার মৌমাছি পিঁপড়ে ও পাখিরা গাছের মধুও ভালােবাসে।
অনেক উপকার করে।
পাখি পিপড়ে ও মৌমাছিরা ফুলে ফুলে ঘুরে বেড়ায়। মৌমাছিরা ফুল থেকে মধু আহরণ করে। আমগাছ দেখিয়ে খালু বললেন এখন গাছে মুকুল হয়েছে। কিছুদিন পর এগুলাে আমের গুটিতে পরিণত হবে।
ফল বাগানের কাছে গিয়ে সীমা আপা বলল গাছ আমাদের উপকার করে। একটু ভেবে বলাে তাে কীভাবে?
ঐশী খুশিতে হাততালি দিল। বলল আমি জানি আমরা তাে গাছ থেকে কতাে রকমের খাবার পাই। খড়ি আর কাঠও পাই।
খালু বললেন ঠিক তাই। তবে গাছ আমাদের বেশি উপকার করে অক্সিজেন দিয়ে। অক্সিজেন ছাড়া আমরা বাঁচতে পারি না। ওরা সবাই বাগানের দিকে তাকাল।দেখল বাতাসে গাছের ডাল দুলছে। পাখি মৌমাছি উড়ছে ও ফুলে বসছে।
সবাই যেন সবার কতাে আপনজন।
সূর্য ওঠার পূর্বদেশ
বাংলাদেশ।
আমার প্রিয় আপন দেশ
বাংলাদেশ!
আমাদের এই বাংলাদেশ!
কবির দেশ বীরের দেশ
আমার দেশ স্বাধীন দেশ
বাংলাদেশ।
ধানের দেশ গানের দেশ
তেরােশত এ নদীর দেশ
বাংলাদেশ।
আমার ভাষা বাংলা ভাষা
মা শেখালেন মাতৃভাষা
মিষ্টি বেশ।
মনের ভাষা জনের ভাষা
এই ভাষাতে ভালােবাসা।
মায়ের দেশ!
বাংলাদেশ।
আমাদের এই বাংলাদেশ!
অনেক অনেক দিন আগের কথা। এক ছিল রাজা। রাজার ছিল এক রানি। আর ছিল তিন কন্যা। শিমুল বকুল ও পারুল। তিন কন্যাকে নিয়ে রাজা রানির বেশ সুখেই দিন কাটছিল। রাজ্যেও ছিল সুখ আর শান্তি। রাজা একদিন গল্প করছিলেন।
সঙ্গে ছিল রানি আর তিন কন্যা। রাজা তাঁর কন্যাদের জিজ্ঞেস করলেন এক সহজ প্রশ্ন। কে তাঁকে কী রকম ভালােবাসে? বড় কন্যা শিমুল। সে জবাব দিল প্রথমে। বলল বাবা আমি তােমাকে চিনির মতাে ভালােবাসি।রাজা একটু মুচকি হাসলেন। মেঝাে কন্যা বকুল বলল বাবা আমি তােমাকে মিষ্টির মতাে ভালােবাসি। রাজার মুখে আবার দেখা গেল হাসির রেখা। ছােট কন্যা পারুল। বলল বাবা আমি তােমাকে নুনের মতাে ভালােবাসি। সঙ্গে সঙ্গে রাজার মুখ হয়ে গেল কালাে। রানিও শুনে অবাক। এ কেমন কথা! রাজা বেশ অস্থির। ডাকলেন উজির নাজির ও সেনাপতিকে। হুকুম দিলেন ছােট কন্যা পারুলকে বনবাসে দাও। তাকে গভীর জঙ্গলে ফেলে দিয়ে এসাে। রাজার হুকুম বলে কথা। না মেনে উপায় নেই। পরদিন পারুলকে পাঠানাে হলাে বনবাসে। গভীর অরণ্য। জন প্রাণী নেই। পারুল একা বসে আছে। এমন সময় কয়েকজন পরি এলাে। পরিরা বলল এই বনে তুমি একা কেন? পারুল সব ঘটনা খুলে বলল। পারুলের দুঃখের কথা পরিরা বুঝতে পারল। রাজার মেয়ে পারুলের জন্য তারা সুন্দর একটা বাড়ি তৈরি করল। পরিরা নানা ফুলের চারা এনে একটা বাগান বানাল। বনের পশুপাখি এলাে রাজার মেয়েকে দেখতে। হরিণ এলাে খরগােশ এলাে ময়ুর এলাে। তারাও রাজার ছােট মেয়ে পারুলের দুঃখ বুঝতে পারল। তারা পারুলের জন্য এনে দিল নানা ফলমূল। পরিরা এনে দিল মজার মজার খাবার। গভীর অরণ্যে পারুলের দিন কাটতে লাগল একা একা। মনে তার অনেক দুঃখ। মা নেই। বাবা নেই। বােনেরা নেই। একদিন রাজার খেয়াল হলাে শিকারে যাবেন। রাজার খেয়াল মানে সহজ কথা নয়। উজির নাজির পাইক বরকন্দাজ নিয়ে বেরােলেন শিকারে। শিকারের খোঁজে ঘুরতে ঘুরতে পৌছলেন সেই গভীর অরণ্যে। রাজা তখন খুবই ক্ষুধার্ত। সবাই দূরে দেখতে পেল একটা সুন্দর কুটির। সেই কুটিরে বাস করে এক সুন্দরী কন্যা। রাজার লােকেরা তাকে বলল রাজা খুব ক্ষুধার্ত। তিনি খাওয়ার ইচ্ছা জানিয়েছেন। পারুল বলল আপনারা একটু জিরিয়ে নিন। সে রান্না করল পােলাও কোরমা ও মাংস। নানা রকমের তরকারি। কিন্তু কোনাে কিছুতে একটুও নুন দিল না। এত রকমের সাজানাে খাবার দেখে রাজা খুব খুশি হলেন। তাঁর জিভে এলাে জল। রাজা খেতে বসলেন। খাওয়া শুরু করলেন। এটা নেন ওটা নেন। মুখে দিয়ে ফেলে দেন। সুন্দর রান্না তবে বেজায় বিস্বাদ। একটুও নুন নেই কোনাে খাবারে। রাজা খুব বিরক্ত হলেন। নুন ছাড়া কি কিছু খাওয়া যায়? পারুল ছিল কাছেই। সে এগিয়ে এলাে। বলল বাবা আমাকে চিনতে পেরেছেন? আমার নাম পারুল। আপনার ছােট কন্যা। আপনি যাকে বনবাসে পাঠিয়েছিলেন। রাজা নিজের ভুল বুঝতে পারলেন। নিজের আদরের মেয়েকে বুকে জড়িয়ে ধরলেন। তারপর নুন দিয়ে রান্না করা হলাে সব খাবার। রাজা মজা করে খেলেন। এবার ফেরার পালা। রাজা তার ছােট কন্যা পারুল আর হাতিঘােড়া নিয়ে রওয়ানা হলেন। পারুল ফিরে আসায় রাজ্যে সবার মুখে হাসি ফুটল। রানি খুশি হলেন। শিমুল বকুল তাদের বােন পারুলকে ফিরে পেল। রাজ্যে সুখের সীমা রইল না।
হাটে যাবাে হাটে যাবাে ঘাটে নেই নাও
নি ঘাটা নায়ের মাঝি আমায় নিয়ে যাও।
নিয়ে যাবাে নিয়ে যাবাে কতাে কড়ি দেবে?
কড়ি নেই কড়া নেই আর কিবা নেবে?
সােনামুখে সােনা হাসি তার কিছু দিও।
হাসিটুকু নিও আর খুশিটুকু নিও।
ফেব্রুয়ারি মাসের ২১ তারিখ। ১৯৫২ সাল।ফাল্গুন মাস। কোনাে কোনাে গাছ থেকে পাতা ঝরে পড়ছে। কিছু কিছু গাছে নতুন পাতা গজিয়েছে। পলাশ ফুল ফুটেছে। ঢাকা বিশ্ববিদ্যালয় এলাকা। চারদিকে থমথমে ভাব। পুলিশ মিছিল করতে নিষেধ করেছে। বাংলাকে রাষ্ট্রভাষা করার দাবি ছাত্রদের।পাকিস্তান সরকার চায় উর্দুকে রাষ্ট্রভাষা করতে। বাঙালির মুখের ভাষাকে কেড়ে নিতে চায়। কিন্তু ছাত্র জনতা তা মানবে না। তারা মিছিল করবে। টগবগে তরুণরা বেপরােয়া। প্রয়ােজনে তারা জীবন দেবে। মায়ের ভাষার দাবি ছাড়বে না। মিছিল বের হলাে। পুলিশ গুলি করল। গুলিতে নিহত হলেন রফিক সালাম বরকত জব্বারসহ নাম না জানা অনেকে। তারা আমাদের ভাষাশহিদ।
আবুল বরকত। ঢাকা বিশ্ববিদ্যালয়ের ছাত্র। ওই দিন পড়ার টেবিল ছেড়ে ভাষার দাবিতে তিনি ছুটে এসেছিলেন। যােগ দিয়েছিলেন মিছিলে। এক সময় মিছিলে গুলি হলাে। গুলি এসে লাগল তার গায়ে। বন্ধুরা তাকে হাসপাতালে ভর্তি করালেন। কিন্তু তাঁকে বাঁচানাে সম্ভব হলাে না। রাতেই তিনি মারা গেলেন।
রফিকউদ্দিন আহমদ। বাড়ি মানিকগঞ্জে। কলেজের পড়া শেষ না করে এসেছিলেন ঢাকায়। ঢাকার বাদামতলীতে ছিল তার বাবার ব্যবসায়। কিন্তু ওই দিন তাঁর মন ব্যবসায়ে আটকে থাকে নি। তিনিও ভাষার দাবিতে ছুটে এসেছিলেন মিছিলে। পুলিশের গুলি এসে। তার মাথায় লাগে। সঙ্গে সঙ্গে তিনি মারা যান।
আবদুল জব্বার। ময়মনসিংহের গফরগাঁওয়ে তাঁর বাড়ি। গরিব পরিবারের সন্তান তিনি। লেখাপড়ায় বেশি এগােতে পারেন নি। একসময় চাকরি নিয়ে চলে যান বিদেশে। অনেক দিন পর দেশে ফেরেন। ঢাকা এসেছিলেন অসুস্থ শাশুড়ির চিকিৎসার জন্য। ভাষার জন্য তাঁরও প্রাণ কেঁদেছিল। বাংলা ভাষার জন্য তিনিও মিছিলে যােগ দিয়েছিলেন। পুলিশের গুলি এসে লেগেছিল তার শরীরে। তাঁকে নিয়ে যাওয়া হলাে হাসপাতালে। কিন্তু ডাক্তাররা তাকে বাঁচাতে পারেন নি। রাতেই তিনি মারা গেলেন। আরেক ভাষাশহিদের নাম আবদুস সালাম। ফেনী জেলায় তার বাড়ি। তিনি ঢাকায় চাকরি করতেন। ভাষার টানে তিনিও গেলেন মিছিলে। একসময় পুলিশের গুলি এসে লাগল তার শরীরে। তাঁকে হাসপাতালে ভর্তি করা হলাে। দেড় মাসেরও বেশি সময় ধরে চিকিৎসা চলল। তাকেও বাঁচানাে গেল না।
এই ভাষাশহিদেরা মাতৃভাষাকে ভালােবাসতেন। তাঁরা জীবন দিয়ে বাংলা ভাষার সম্মান রক্ষা করেছেন। তাদের আত্মত্যাগের ফলে বাংলা রাষ্ট্রভাষা হয়েছে। তাদের ত্যাগের কথা ভুলে যাওয়ার নয়। তারা অমর। আমরা কখনাে তাদের ভুলব না।
চল্ চল্ চল্।
ঊর্ধ্ব গগনে বাজে মাদল
নিম্নে উতলা ধরণী তল
অরুণ প্রাতের তরুণ দল।
চল্ রে চল্ রে চল্ ।
চল্ চল্ চল্
ঊষার দুয়ারে হানি আঘাত
আমরা আনিব রাঙা প্রভাত
আমরা টুটাব তিমির রাত
বাধার বিন্ধ্যাচল।
নব নবীনের গাহিয়া গান
সজীব করিব মহাশ্মশান
আমরা দানিব নতুন প্রাণ
বাহুতে নবীন বল।
আজ বৃহস্পতিবার। এই দিন শেষের দুই পিরিয়ড়ে অন্য রকমের কাজ হয়। আনন্দে ভরে উঠে আমাদের মন। হাসি আনন্দে ভরে থাকে পুরাে সময়টা। তাই সবাই আমরা বৃহস্পতিবারের অপেক্ষায় থাকি। আজ ছবি আঁকার শিক্ষক রুপা আপা তাড়াতাড়ি চলে এলেন। রূপা তােমরা তাে জানােই আগামী রবিবার আমাদের স্বাধীনতা দিবস। তাই তােমাদের আজই শ্রেণিকক্ষ সাজিয়ে ফেলতে হবে। তিথি হ্যাঁ সাজাব আপামণি। রূপা রুনু ও আনিস এখানে চলে এসাে। রুনু ও আনিস তার টেবিলের কাছে চলে গেল। রূপা আপামণির হাতে একটি ডালা। তাতে কতােরকমের জিনিস। রূপা এগুলাে নাও। পাঁচ মিনিট দুইজনে পরামর্শ করাে। কী কী তৈরি করবে কোথায় কোথায় সেগুলাে লাগাবে। আমি সাহায্য করব। প্রয়ােজনে আমাকে জিজ্ঞেস করাে। রুনু ও আনিস নিজেদের মধ্যে কথা বলল। তারপর দুইটি দলে ভাগ করে দিল সবাইকে। দুইটি দল দুই দিকে বসে কাজ শুরু করে দিল। একটু গল্প চলতে লাগল।
দুই দল মিলে নানা রকমের কাজ করল। লম্বা লম্বা শিকল বানালাে রঙিন কাগজ দিয়ে। আর্টবাের্ডে ফুল পাতা এঁকে রং করে নিল। তাতে রাংতার ফিতে দিয়ে কারুকাজ করল। রূপা আপামণি ঘুরে ঘুরে দেখছিলেন। একটু দেখিয়ে দিচ্ছিলেন মাঝে মাঝে। তারপর গিয়ে বসলেন নিজের চেয়ারে। একটু পরে রুনু ও আনিস এলাে তার কাছে। আনিস আপামণি আমাদের একটা অনুরােধ আছে। রূপা হ্যাঁ বলাে। রুনু আমরা একটা দৃশ্য তৈরি করেছি। সেটা পিছনের দেয়ালে লাগাতে হবে।আমরা দেয়ালটা ব্যবহার করতে চাই।
রূপা তা করতে পারাে।
আনিস আপনি দয়া করে একটু উঠে দাঁড়ান। তা হলে আমরা দেয়ালে কাজ করতে পারব। রূপা ঠিক আছে।
ওরা প্রথমে সাদা আটবাের্ড আঠা দিয়ে দেয়ালে লাগাল। রং করা লম্বা গাছটি সেঁটে দিল বাঁ দিকে। গাছের নিচে সবুজ ঝােপে লাল হলুদ কাগজের ফুল লাগাল। চার পাঁচটি গামছাবাধা মাথা দেখা যাচ্ছে সেখানে। শক্ত আর্টবাের্ড দিয়ে বানানাে হাতে ধরা রাইফেল। দেয়ালের ডান দিকে বালির বস্তু আঁকা কাগজ লাগাল। সেখানে পাকিস্তানি সেনাদের ছবি। পুরাে দৃশ্যটায় যেন যুদ্ধ লেগে গেছে। নীলার হাতে শক্ত কাগজে বানানাে জাতীয় পতাকা। রূপা দাও আমি ওটা লাগিয়ে দিচ্ছি। ওটা লাগাতে হবে গাছের মগডালে। রবি হেসে ধন্যবাদ আপামণি। রঙিন কাগজের শিকল ফুল আর পাতা বানানাে ছিল। শ্রেণিকক্ষের চারদিকে মালার মতাে সেগুলাে ঝুলিয়ে দিল রবি ও পারুল। নীল সাদা রাংতার ফিতে মালার মাঝে মাঝে ঝুলিয়ে দিল। চারদিকটা তখন ঝলমল করে উঠল। রূপা খুব সুন্দর কাজ হয়েছে তােমাদের। ২৬শে মার্চ স্বাধীনতা দিবসে তােমাদের কাজের জন্য পুরস্কার দেওয়া হবে। খুশিতে সকলে হাততালি দিল।
এক ছিল কুঁজো বুড়ি। বুড়ির ছিল তিনটি কুকুর।
রঙ্গা বঙ্গা আর ভুতু। বুড়ি ঠিক করলেন নাতনির বাড়ি যাবেন। তাই রঙ্গা বঙ্গা আর ভুতুকে ডাকলেন। বললেন তােরা বাড়ি পাহারা দে। আমি নাতনিকে দেখে আসি। কুকুর তিনটি বলল আচ্ছা। বুড়ি রওয়ানা হলেন। লাঠি চুক চুক করে কুঁজো বুড়ি চললেন। খানিক দূরে যেতেই এক শিয়ালের সঙ্গে বুড়ির দেখা। শিয়াল বলল আমার খুব খিদে। বুড়ি তােমাকে আমি খাব । বুড়ি বুদ্ধি করে বললেন আমাকে এখন খেয়াে না। আমার গায়ে কি মাংস আছে? আগে নাতনির বাড়ি যাই। খেয়েদেয়ে মােটাতাজা হয়ে আসি। তখন বরং খেয়াে। শিয়াল বলল ঠিক আছে। তবে তাই যাও মােটাতাজা হয়ে এসাে।
বুড়ি সামনে এগিয়ে চললেন। তিনি লাঠি চুক চুক করে যান আর যান। হঠাৎ এক বাঘ সামনে এসে বলল হালুম! বুড়ি তােমাকে আমি খাব। আমার খুব খিদে পেয়েছে। বুড়ি দেখেন এ তাে মহা মুশকিল। বাঘকে একই কথা বলেন তিনি। বাঘ দেখল বুড়ির কথা মিছে নয়। বলল তবে যাও। কিন্তু ফিরে আসতে হবে হ্যাঁ। আবার কুঁজো বুড়ি পথ চলেন। আস্তে আস্তে লাঠিতে ভর দিয়ে। এক সময় নাতনির বাড়ি পৌঁছে গেলেন বুড়ি। নাতনির বাড়িতে কদিন মজার মজার খাবার খেলেন। তাতে বুড়ি অনেক মােটা হলেন। বুড়ি মহাচিন্তায় পড়লেন। এবার ফিরবেন কীভাবে? বুড়ি নাতনিকে সব কথা খুলে বললেন। নাতনি বলল চিন্তার কিছু নেই। আমি সব ব্যবস্থা করে দিচ্ছি।
নাতনি একটা মস্ত লাউয়ের খােল জোগাড় করল। তার ভিতরে ঢুকিয়ে দিল বুড়িকে। সঙ্গে দিল কিছু চিড়ে আর গুড়। এবার খােলটাকে দিল জোরে এক ধাক্কা। গড়িয়ে চলল সেই লাউয়ের খােল। খােল গড়াতে গড়াতে চলে এলাে বাঘের কাছে। বাঘ গর গর করে খােলে দিল এক ধাক্কা। আবার গড়িয়ে চলল লাউয়ের খােল। বুড়ি ছড়া কাটেন
লাউ গুড় গুড় লাউ গুড় গুড়
চিড়ে খায় আর খায় গুড়
বুড়ি গেল অনেক দূর।
খােল গড়াতে গড়াতে এলাে শিয়ালের কাছে। শিয়াল দেখল খােলের ভিতরে বুড়ি। বলল বুড়ি এবার তােমাকে এক্ষুনি খাব। বুড়ি বললেন খাবি তাে খুব ভালাে কথা। কিন্তু আমারও তাে কিছু ইচ্ছে আছে। আমি যে তাের গান শুনতে চাই। শিয়াল তক্ষুনি গান ধরল হুক্কা হুয়া। হুক্কা হুয়া। বুড়ি গিয়ে দাঁড়ালেন একটা উঁচু ঢিবির উপর। বুড়ি গানের সুরে ডাকলেন
আয় আয় তু তু
রঙ্গা বঙ্গা ভুতু
আয় আয় আয়।
জলদি চলে আয়।
নিমেষেই ছুটে এলাে বুড়ির কুকুর তিনটি। শিয়ালকে ঘিরে ফেলল তারা। একটা কামড় দিল শিয়ালের কানে আরেকটা দিল। ঘাড়ে একটা পায়ে। বাছা এবার যাবে কোথায়? শিয়াল তখন নাস্তানাবুদ মরমর দশা। কুঁজো বুড়ি মহানন্দে চললেন তার বাড়ির দিকে। সঙ্গে রঙ্গা বঙ্গা আর ভুতু।
তাল গাছ এক পায়ে পঁড়িয়ে
সব গাছ ছাড়িয়ে।
উঁকি মারে আকাশে।
মনে সাধ কালাে মেঘ ফুঁড়ে যায়।
একেবারে উড়ে যায়
কোথা পাবে পাখা সে?
তাই তাে সে ঠিক তার মাথাতে
গােল গােল পাতাতে
ইচ্ছাটি মেলে তার
মনে মনে ভাবে বুঝি ডানা এই
উড়ে যেতে মানা নেই
বাসাখানি ফেলে তার।
সারাদিন ঝরঝর থত্থর।
কঁপে পাতা পত্তর
ওড়ে যেন ভাবে ও
মনে মনে আকাশেতে বেড়িয়ে।
তারাদের এড়িয়ে
যেন কোথা যাবে ও।
তার পরে হাওয়া যেই নেমে যায়
পাতা কাঁপা থেমে যায় ফেরে তার মনটি
যেই ভাবে মা যে হয় মাটি তার
ভালাে লাগে আরবার
পৃথিবীর কোণটি।
৭ই মার্চ ভাষণ দেন জাতির পিতা বঙ্গবন্ধু শেখ মুজিবুর রহমান। ওই ভাষণে তিনি স্বাধীনতা সংগ্রামের ডাক দেন। মােস্তফা কামাল তখন চব্বিশ বছরের যুবক। বঙ্গবন্ধুর ভাষণ শুনে তাঁর বুক ফুলে ওঠে।
এপ্রিল ১৯৭১। পাকিস্তানি হানাদার বাহিনী এগিয়ে আসছে ব্রাহ্মণবাড়িয়ার দিকে। তাদের ঠেকানাের জন্য মুক্তিযােদ্ধারা অবস্থান নিয়েছেন দরুইন গ্রামে। দলে মাত্র দশজন সৈন্য। অধিনায়ক সিপাহি মােহাম্মদ মােস্তফা কামাল। ১৬ই এপ্রিল ১৯৭১। মােস্তফা কামাল খবর পেলেন পাকিস্তানি বাহিনী কুমিল্লার আখাউড়া রেললাইন ধরে এগিয়ে আসছে। চাইছে ব্রাহ্মণবাড়িয়া দখল করতে। ১৭ই এপ্রিল ১৯৭১। ভাের থেকেই পাকিস্তানি বাহিনী মুক্তিযােদ্ধাদের উপর গােলাবর্ষণ শুরু করল। মােস্তফা কামাল ভাবতে লাগলেন। এত কম শক্তি নিয়ে ওদের মােকাবিলা করা যাবে না। খবর পাঠালেন জরুরি সেনা সহায়তার জন্য। কিন্তু বাড়তি সেনা এলাে না। এমনকি দুই দিন ধরে নিয়মিত খাবারও বন্ধ। চিন্তায় অস্থির হয়ে উঠলেন তিনি। সকলে মিলে আত্মরক্ষা করলেন পরিখার মধ্যে। দুপুরের দিকে বাড়তি কয়েকজন সেনা দরুইনে এসে পৌছালেন। সেই সঙ্গে খাবারও এলাে। পাকিস্তানি ঘাটি থেকে গােলাবর্ষণও হলাে বন্ধ।
১৮ই এপ্রিল ১৯৭১। সকালবেলা সারা আকাশ কালাে মেঘে ছেয়ে গেল। মুক্তিযােদ্ধারা ভাবলেন বৃষ্টি এলে দুশমনদের হামলা থেকে কিছুটা রেহাই মিলবে। বেলা এগারােটা। শুরু হলাে প্রচণ্ড বৃষ্টি। আর সেই সঙ্গে শত্রুর গােলাবর্ষণ। এগিয়ে আসতে লাগল পাকিস্তানি বাহিনী। বেলা বারােটা। আক্রমণ হলাে আরও তীব্র। মুক্তিযােদ্ধাদের পালটা গুলি তার সামনে কিছুই না।
হঠাৎ একটা গুলি এসে বিধল এক মুক্তিযােদ্ধার বুকে। তিনি মেশিনগান চালাচ্ছিলেন। সঙ্গে সঙ্গে বন্ধ হয়ে গেল মেশিনগান। মােস্তফা কামাল পাশেই ছিলেন। তিনি এক মুহূর্তও দেরি না করে চালাতে লাগলেন মেশিনগান।
পাকিস্তানি সৈন্যরা সংখ্যায় অনেক। সঙ্গে ভারী অস্ত্রশস্ত্র। মুক্তিযােদ্ধারা সংখ্যায় কম। ভারী অস্ত্রশস্ত্র তাদের তেমন নেই। তাঁদের হয় সামনাসামনি যুদ্ধ করতে হবে না হয় পিছু হটতে হবে। কিন্তু পিছু হটতে চাইলেও কিছুটা সময় দরকার। ততক্ষণ অবিরাম গুলি চালিয়ে ঠেকিয়ে রাখতে হবে দুশমনদের। এ দায়িত্ব কে নেবে? এ সময় আরও একজন ঢলে পড়লেন শত্রুর গুলিতে। মােস্তফা কামাল পরিখার মধ্যে সােজা হয়ে দাঁড়িয়ে চালাতে লাগলেন গুলি।নয়জন মুক্তিযােদ্ধা এর মধ্যেই শহিদ হয়েছেন। পিছু না হটলে সবার মৃত্যু অবধারিত। মােস্তফা কামাল সবাইকে সরে যেতে বললেন। তিনি একা গুলি চালিয়ে যাবেন। মােস্তফা কামাল জোর দিয়ে বললেন আপনাদের পিছু হটতেই হবে। তা না হলে দুশমনরা সবাইকে শেষ করে দেবে। তিনি আবার আদেশ দিলেন সবাই দ্রুত সরে যান। শেষ পর্যন্ত মােস্তফা কামালকে রেখে সবাই খুব সাবধানে পিছু হটলেন। অনবরত গুলি চালিয়ে যাচ্ছেন মােস্তফা কামাল। তিনি একাই যেন মুক্তিবাহিনীর একটা দুর্গ। একসময় গুলি শেষ হয়ে গেল। হঠাৎ একটা গােলা এসে পড়ল পরিখার মধ্যে। গােলার আঘাতে তার শরীর ঝাঁঝরা হয়ে গেল। তিনি মৃত্যুবরণ করলেন। দরুইনের মাটিতে সমাহিত হয়ে আছে মােস্তফা কামালের ক্ষতবিক্ষত দেহ। তাঁর আত্মদানের কথা আমরা কোনাে দিন ভুলব না। তিনি আমাদের গৌরব। তিনি আমাদের অকুতােভয় বীর। বাংলাদেশ সরকার তাকে সর্বোচ্চ বীরশ্রেষ্ঠ খেতাবে ভূষিত করে।
সকালে উঠিয়া আমি মনে মনে বলি
সারাদিন আমি যেন ভালাে হয়ে চলি।
আদেশ করেন যাহা মাের গুরুজনে
আমি যেন সেই কাজ করি ভালাে মনে।
ভাইবােন সকলেরে যেন ভালােবাসি
এক সাথে থাকি যেন সবে মিলেমিশি।
ভালাে ছেলেদের সাথে মিশে করি খেলা
পাঠের সময় যেন নাহি করি হেলা।
সুখী যেন নাহি হই আর কারও দুখে
মিছে কথা কভু যেন নাহি আসে মুখে।
সাবধানে যেন লােভ সামলিয়ে থাকি
কিছুতে কাহারে যেন নাহি দিই ফাঁকি।
ঝগড়া না করি যেন কভু কারও সনে
সকালে উঠিয়া আমি বলি মনে মনে।
রােজ সকালে নানা রকম পাখির ডাকে আমাদের ঘুম ভাঙে। ওরা নানা সুরে ডাকাডাকি করে। তাতে মনটা খুশিতে ভরে উঠে। পাখি আমাদের অনেক উপকার করে। পরিবেশ রক্ষা করে। তারা আমাদের প্রতিবেশীর মতাে। পাখি আমাদের বন্ধু। আমাদের খুব পরিচিত পাখি কাক। কালাে পালকে ঢাকা শরীর তার। কাক কা কা করে ডাকে। এরা ঝাঁক বেঁধে উড়ে। খুব চালাক বলে নাম আছে কাকের। তবে বােকামির কাণ্ডও করে সে। কোকিলের ডিমে তা দেয়। বাচ্চা ফুটিয়ে দেয়।আমাদের চেনা পাখি কোকিল। এদের রঙও কালাে। তবে কালাের উপরে উজ্জ্বল নীল রঙের পেঁচ দেওয়া। ঠোট সবুজ ও বাকানাে। চোখের রং টকটকে লাল। লম্বা লেজ আছে। কোকিল ডাকে উঁচু ও সুরেলা কণ্ঠে। কুউ উ উ কুউ উ উ ডাক ঠিক গানের মতাে মিষ্টি।
কোকিল বসন্তকালে ডাকে। কোকিল ময়না দেখতে যেমন সুন্দর তেমনি মিষ্টি তার গান। অন্য পাখির ডাক মানুষের কথা অবিকল এসাে নকল করতে পারে সে। এ জন্য মানুষ তাকে শখ করে পােষে। ময়নার রং কালাে। চোখের নিচে ও মাথার পিছন দিকে হলুদ চওড়া রেখা টানা। ঠোট কমলা লালে মেশানাে। পা দুইটি হলুদ।
ছােট পাখি বুলবুলি। মিষ্টি গানের কণ্ঠ তার। হালকা বাদামি আর কালাে রঙের হয় বুলবুলি। লম্বা লেজের গােড়ায় আছে লাল টুকটুকে ছােপ। এরা পােষ মানে সহজে। মাথার উপরে সামনে ঝুলে পড়া একটি কুঁটি আছে তার।
টিয়া সবুজ রঙের পাখি। সবুজ তার ডানা ও লম্বা লেজ। বাঁকানাে ঠোট টুকটুকে লাল আর খুব শক্ত। গলায় আছে লাল ও কালাে রঙের দাগ। তারা ঝাক বেঁধে চলে। টিয়াও পােষ মানে। মানুষের শেখানাে কথা চমৎকার করে বলতে পারে।
ছােট পাখি দোয়েল। দেশের সব জায়গায় দেখা যায় এদের। ঝােপে ঝাড়ে গাছের কোটরে দালানের ফাঁকে ফোকরে থাকে। দোয়েলের মতাে মিষ্টি গান গাইতে পারে খুব কম পাখি। নরম সুরে শিস দেয়। সাদা কালােয় সাজানাে তার পালকের পােশাক। ডানার উপরে চওড়া দাগ টানা। এর লেজ বেশ লম্বা। দোয়েল আমাদের জাতীয় পাখি।
সবচেয়ে ছােট পাখি টুনটুনি। এরা বেশ চঞ্চল। কোথাও স্থির হয়ে বসে না। এরা ছােট ছােট গাছে। নেচে বেড়ায়।
ছােট্ট পাখি বাবুই। এরা খুব সুন্দর করে বাসা বানাতে পারে। সরু সরু আঁশ দিয়ে তারা বাসা বােনে। সুন্দর বাসা বুনতে পারে বলে বাবুইকে বলা হয় তাঁতি পাখি। একে শিল্পী পাখিও বলা হয়।
আমাদের চেনা পাখি শালিক। চকচকে বাদামি পালকে ঢাকা শরীর। ঠোট ও চোখের পাশটা হলুদ রঙের। বাদামি দুই ডানার নিচে দুইটি উজ্জ্বল সাদা দাগ টানা। খাটো দুইটি পা হলুদ রঙের। এরা দল বেঁধে চলতে ভালােবাসে।
মাছরাঙা একটি সুন্দর পাখি। এর মাথা ঘাড় পেট ও পিঠের রং গাঢ় বাদামি। খয়েরি রঙেরও হয়। চিবুক গলা ও বুকে থাকে নানা রং। ডানার পালক উজ্জ্বল নীল। পানিতে ঝাপ দিয়ে এরা দুই ঠোটে মাছ তুলে আনে।আরও কতাে যে পাখি আছে আমাদের দেশে। আর কতাে যে তাদের নাম। চড়ুই বক খঞ্জনা ঘুঘু শঙখচিল ডাহুক শ্যামা চিল ঈগল শকুন কবুতর। এসব পাখির কথাও আমরা পরে জেনে নেব।
আমাদের ছােট গাঁয়ে ছােট ছােটঘর
থাকি সেথা সবে মিলে নাহি কেহ পর।
পাড়ার সকল ছেলে মােরা ভাই ভাই।
একসাথে খেলি আর পাঠশালে যাই।
হিংসা ও মারামারি কভু নাহি করি
পিতা মাতা গুরুজনে সদা মােরা ডরি।
আমাদের ছােট গ্রাম মায়ের সমান
আলাে দিয়ে বায়ু দিয়ে বাঁচাইছে প্রাণ।
মাঠভরা ধান আর জলভরা দিঘি
চাদের কিরণ লেগে করে ঝিকিমিকি।
আমগাছ জামগাছ বাঁশ ঝাড় যেন
মিলে মিশে আছে ওরা আত্মীয় হেন।
সকালে সােনার রবি পূব দিকে ওঠে
পাখি ডাকে বায়ু বয় নানা ফুল ফোটে।
গ্রামের নাম শীতলপুর। তপুর মামাবাড়ি। গ্রামখানি ছবির মতাে সুন্দর। প্রতিবছর গ্রীষ্মের ছুটিতে তপু মামাবাড়ি যায়। সাথে মা বাবা আর বড় বােন কান্তা। শহর ছেড়ে দূরে কয়েকটা দিন খুব আনন্দে সময় কাটে। গ্রামে তপু আর কান্তার অনেক বন্ধু। মামাতাে ভাইবােন রিতু সােমা আর জিশান তাে আছেই। আরও আছে পাশের বাড়ির কেয়া কনক শিহাব সুবিমল রাতুল এবং আরও অনেকে। সবাই একসাথে হইচই আর আনন্দে সময় কাটায়। দুপুরে বাগানে মিছামিছি বনভােজন হয়। বিকালে হয় খেলা। আর রাতে উঠানে মাদুর পেতে গল্প। এবার গ্রামে তপু একটা নতুন খেলা শিখল। নাম কানামাছি। কী যে মজার খেলা! অনেকে মিলে একসাথে খেলা যায়। সেদিন খেলার শুরুতে রাতুলের দুই চোখ কাপড় দিয়ে বেঁধে দিল সােমা। এমনটাই নিয়ম। তবে প্রথমে কার চোখ বাঁধা হবে সেটা নিজেদেরই ঠিক করে নিতে হয়। পলাশ পাশ থেকে বলল রাতুল সব দেখতে পাচ্ছে। সােমা আপু তুমি শক্ত করে বাঁধাে নি।
সােমা রাতুলের চোখের সামনে একটা আঙুল উঁচিয়ে ধরে বলল কয়টা আঙুল বলাে তাে? রাতুল বলল পাঁচটা। সবাই একচোট হেসে উঠল। বােঝা গেল রাতুল কিছুই দেখতে পাচ্ছে না। এরপর শুরু হলাে আসল খেলা। রাতুলের চারদিকে ঘুরতে লাগল সবাই। একঝাক মাছির মতাে। কেউ তাকে হালকাভাবে ধাক্কা দিচ্ছে কেউ দিচ্ছে গায়ে টোকা। আর মুখে কাটছে মজার একটা ছড়া ।
কানামাছি ভোঁ ভোঁ ।
যাকে পাবি তাকে ছো।
খেলার নিয়মমতাে রাতুল এদিক ওদিক হাত বাড়িয়ে কাউকে ধরার চেষ্টা করছে। সেও ছড়া কাটছে।
আনি মানি জানি না
পরের ছেলে মানি না।
আনি মানি জানি না।
পরের মেয়ে মানি না।
এমনি চলতে চলতে হঠাৎ করে রাতুল কান্তাকে ধরে ফেলল। বলল এটা কান্তা আপু।ব্যস রাতুলের মুক্তি। চোখ বাঁধা হলাে কান্তার। এবার সবাই চোখ বাঁধা কান্তাকে ঘিরে ঘুরতে শুরু করল। মুখে সেই ছড়া। কান্তাও খুব অল্প সময়ে ছড়া শিখে নিয়েছে। বাড়ির পিছনের ছােট্ট মাঠে খেলা চলছিল। এমন সময় ছােট মামা এলেন। বললেন আমায় নেবে তােমাদের সঙ্গে ? সবাই আনন্দে হইচই জুড়ে দিল। মামাও ছােটদের সঙ্গে তাঁর শৈশবে ফিরে গেলেন যেন। খেলা শেষে মামাকে ঘিরে গােল হয়ে বসল সবাই। তপু অবাক চোখে জিজ্ঞেস করল মামা তুমিও এ খেলা জাননা? মামা হেসে উঠলেন। বললেন জানি মানে? এ তাে অনেক পুরানাে খেলা।
আমাদের দেশে হবে সেই ছেলে কবে।
কথায় না বড় হয়ে কাজে বড় হবে?
মুখে হাসি বুকে বল তেজে ভরা মন।
মানুষ হইতে হবে এই তার পণ
বিপদ আসিলে কাছে হও আগুয়ান
নাই কি শরীরে তব রক্ত মাংস প্রাণ?
হাত পা সবারি আছে মিছে কেন ভয়
চেতনা রয়েছে যার সে কি পড়ে রয়?
সে ছেলে কে চায় বল কথায় কথায়
আসে যার চোখে জল মাথা ঘুরে যায়।
সাদা প্রাণে হাসি মুখে কর এই পণ
মানুষ হইতে হবে মানুষ যখন।
কৃষকের শিশু কিংবা রাজার কুমার
সবারি রয়েছে কাজ এ বিশ্ব মাঝার
হাতে প্রাণে খাট সবে শক্তি কর দান
তােমরা মানুষ হলে দেশের কল্যাণ।
১৯৪৫ সাল। পত্রিকায় প্রকাশিত হয়েছে সারা বাংলায় ব্যায়াম ও শরীরচর্চা প্রতিযােগিতার খবর। তাতে প্রথম হয়েছেন একজন শিল্পী। ছবি আঁকার স্কুলে পড়েন তিনি। তিনি মিস্টার বেঙ্গল হয়েছেন। পত্রিকায় ছবি বের হলাে। চারদিকে হইচই পড়ে গেল। এভাবে যিনি সবাইকে তাক লাগিয়ে দিয়েছিলেন। তিনি আর কেউ নন। তিনি শিল্পী কামরুল হাসান। তারপর অনেক দিন কেটে গেছে। ১৯৭১ সাল। মুক্তিযুদ্ধের বছর। পাকিস্তানি সেনাশাসক ইয়াহিয়া ক্ষমতায়। তার হুকুমেই বাংলাদেশে নির্মম গণহত্যা হয়। তার চেহারাকে দানবের মতাে করে আঁকলেন তিনি। বাংলাদেশের মানুষ আবার তাকে নতুনভাবে জানতে পারল। ইনি সেই শিল্পী কামরুল হাসান। বাংলাদেশের জাতীয় পতাকার চূড়ান্ত নকশা করেছেন তিনি। তাঁর জন্ম কলকাতায়। বাড়ি বর্ধমান জেলার নারেঙ্গা গ্রামে। বাবার নাম মােহাম্মদ হাশিম। মায়ের নাম আলিয়া খাতুন।
ছােটবেলায় তিনি যে স্কুলে পড়তেন সেখানে ছবি আঁকা শেখানাে হতাে। এভাবে আঁকার প্রতি ঝোঁক সৃষ্টি হলাে। বাবা তাকে ভর্তি করে দিলেন। কলকাতা মাদরাসায়। কিন্তু তাঁর ইচ্ছা ছবি আঁকার স্কুলে পড়বেন। বাবা শেষে বাধ্য হয়ে তাঁকে ছবি আঁকার স্কুলে ভর্তি করালেন। বললেন পড়ার খরচ তিনি দেবেন না। পড়ার খরচ জোগাতে তিনি কাজ করেছেন পুতুলের কারখানায়। তবে কামরুল কেবল ছবি আঁকা নিয়েই ব্যস্ত ছিলেন না। পাশাপাশি শরীরচর্চা করেছেন। দেশসেবক তরুণদের সংগঠন ব্রতচারীদের দলে যুক্ত হয়েছেন। তাদের কাছ থেকে পেয়েছেন আঁটি বাঙালি হওয়ার শিক্ষা। শ্রদ্ধা করেছেন গ্রামের সাধারণ ছবি আঁকিয়েদের। এঁদের পটুয়া বলা হয়। নিজেকে পটুয়া বলে পরিচয় দিতে তার গর্ব হতাে। ব্রতচারীদের নিয়মনীতি তিনি মেনে চলেছেন। এর মধ্যে ছিল
খিচুড়ি ভাষায় বলিব না।
ভুলেও হুঁড়ি বাড়াইব না।
খিদে না থাকিলে খাইব না।
বিপদ বাধায় ডরিব না।
বিলাসিতা ভাব পুষিব না।
রাগ পাইলেও রুষিব না।
দুঃখেও হাসিতে ভুলিব না।
দেমাগেতে মনে ফুলিব না।
অসত্য চাল চালিব না।
দৈবে ভরসা রাখিব না।
চেষ্টা না করে থাকিব না।
বিফল হলেও ভাগিব না।
ভিক্ষা জীবিকা মাগিব না।
কথা দিয়ে কথা ভাবি না।
ব্রতচারীদের এসব শিক্ষা তার মনে গেঁথে গিয়েছিল। সব সময় তিনি সহজ সরল জীবনযাপন করেছেন। কামরুল হাসান যুক্ত হয়েছিলেন শিশু কিশাের সংগঠনের সঙ্গে। মুকুল ফৌজের নায়ক ছিলেন। কিশােরদের তিনি ব্যায়াম শেখাতেন। সহজ সরল জীবনের কথা তাদের বলেছেন। শিখিয়েছেন সততা। শিখিয়েছেন দেশকে ভালােবাসতে মানুষকে ভালােবাসতে। মানুষ ও দেশকে ভালােবাসতেন তিনি। সে জন্য ১৯৭১ সালে তিনি মুক্তিযুদ্ধে গিয়েছিলেন। তিন কন্যা নাইওর উঁকি ইত্যাদি তাঁর ছবির নাম। আমরাও তাঁর মতাে দেশকে ভালােবাসব। ছবিকে ভালােবাসব। মানুষকে ভালােবাসব।
ঘুড়িরা উড়িছে বন মাথায়।
হলুদে সবুজে মন মাতায়।
গােধুলির ঝিকিমিকি আলােয়
লাল সাদা আর নীল কালােয়
ঘুড়িরা উড়িছে হালকা বায়।
ঘুড়িরা উড়িছে হালকা বায়
একটু পড়িলে টান সুতায় ।
আকাশে ঘুড়িরা হোঁচট খায়।
সামলে তখন রাখা যে দায়
উঠিছে নামিছে টালমাটাল।
ভারি যে কঠিন ঘুড়ির চাল।
ভারি যে কঠিন ঘুড়ির চাল
সাধ্যি কি চিল পায় নাগাল!
প্যাঁচ লেগে ঘুড়ি কেটে পালায়
আকাশের কোথা কোন কোণায়।
ঘুড়িরা পড়িছে হাতেতে কার
খবর রেখেছে কেউ কি তার?
বার্ষিক পরীক্ষা শেষ। অনেক দিন স্কুল ছুটি। মা বাবা এই ছুটিতে ঢাকার বাইরে কোথাও বেড়ানাের কথা বললেন।আমরা আনন্দে নেচে উঠলাম। ঠিক হলাে আমরা নদীপথে চাঁদপুরে যাবাে। নদীপথে ভ্রমণের নতুন অভিজ্ঞতা লাভ করবাে। বাবা জানালেন আমাদের ভ্রমণ হবে রকেট স্টিমারে । এটিও আমাদের সকলের জন্য খুবই খুশির খবর। অনেকের কাছে গল্প শুনেছি রকেট স্টিমারে চড়ার মজাই আলাদা। শীতের সকাল। আটটার মধ্যে আমরা পৌছে গেলাম ঢাকার সদরঘাটে। মা বাবার সঙ্গে আমার ছােট ভাই তনু ও ছােট বােন নিনা। সাড়ে আটটায় ছাড়বে স্টিমার। স্টিমার ছাড়ার আগেই আমরা নিচতলা ও দোতলায় ডেকে ঘুরে বেড়ালাম। এর মধ্যে হঠাৎ ভো করে স্টিমারের সিটি বাজল। স্টিমার ছাড়ার সময় হলাে। স্টিমারের দুই পাশে চাকা। চাকার অর্ধেকটা পানির মধ্যে বাকিটা উপরে। দুইটি চাকা ঘুরে স্টিমারকে সচল করে তুলল। এটি দেখার মতাে একটি দৃশ্য।
স্টিমার ক্রমশ সদরঘাট পেরিয়ে এগিয়ে চলছে। দেখলাম বুড়িগঙ্গা নদীর উপর ব্রিজ। তার নিচ দিয়ে আমাদের স্টিমার যাচ্ছে। সেও এক সুন্দর দৃশ্য। যেতে যেতে বুড়িগঙ্গার দুই পাড়ের দৃশ্য দেখছি আমরা। তারপর একসময় স্টিমার এলাে মুন্সিগঞ্জে। দেখা গেল ধলেশ্বরী নদীর মােহনা। তারপর আরও একটু এগিয়ে দেখা গেল নারায়ণগঞ্জ। পৌছে গেলাম শীতলক্ষ্যা নদীর মােহনায়। স্টিমার এক সময় মেঘনা নদীতে পড়ল। দুই তীরের দৃশ্যে আমাদের চোখ জুড়িয়ে গেল। একদিকে শ্যামল শস্যের বিস্তীর্ণ মাঠ আরেক দিকে দূরে গাছপালায় ঘেরা গ্রাম। মাঝখানে নদীর বিপুল জলধারা।
স্টিমার যতই এগােচ্ছে নদী ততই প্রশস্ত হচ্ছে। নদীর পানির উপরে সাদা গাঙচিল উড়ে বেড়াচ্ছে। তারা কখনাে ঝাঁক বেঁধে স্টিমারের
পিছনে পিছনে উড়ে চলেছে। নদীতে দেখা গেল এক ধরনের প্রাণী। পানির উপর একটু উঠেই আবার ডুবে যাচ্ছে। বাবা বললেন এগুলাের নাম শুশুক। নদীতে চলাচল করছে নানা আকারের নৌকা ও লঞ্চ। নৌকায় করে জেলেরা মাছ ধরছে। লঞ্চে চড়েছে যাত্রীরা। তরতর করে এগিয়ে চলে স্টিমার।
তনু বাইনােকুলার দিয়ে নদী ও নদীতীরের দৃশ্য দেখছে। আর নিনা ক্যামেরা দিয়ে ছবি তুলছে। স্টিমার থেকে তীরের ঘরবাড়িগুলাে খালি চোখেই দেখা যাচ্ছে। দেখা যাচ্ছে নদীর ঘাটে মানুষ গােসল করছে। কোথাও মহিলারা কাপড় কাচছে। কোনাে ঘাটে আবার যাত্রীবাহী নৌকা ভিড়ানাে। যাত্রীরা তাতে উঠানামা করছে। আমি তনু ও নিনা একসময় উঠে গেলাম স্টিমারের ছাদে। ছাদে রয়েছে কাপ্তানের একটি ছােট ঘর। সেখান থেকেই তিনি সিটি বাজাচ্ছেন। মেঘনা নদী যেখানে পদ্মার সঙ্গে মিশেছে সেখানে একসময় এসে গেল স্টিমার। সেখানে এক তীর থেকে আরেক তীর আর দেখা যায় না। শুধু পানি আর পানি। এর কাছেই চাঁদপুর। স্টিমার চলে এলাে চাঁদপুরের কাছে। চাঁদপুর ইলিশ মাছ ও নদীবন্দরের জন্য বিখ্যাত। মেঘনা নদী থেকে স্টিমার ঢুকবে একটি ছােট নদীতে। নদীটির নাম ডাকাতিয়া। নদীতে খুবই স্রোত। স্টিমারের গতি কমে গেল। আবার বেজে উঠল স্টিমারের সিটি।ধীরে ধীরে ঘাটে এসে ভিড়ল স্টিমার। এর মধ্যে শুরু হলাে লাল জামা পরা কুলিদের হইচই। এবার আমাদের নামার পালা।শেষ হলাে আমাদের আনন্দ ভ্রমণ।
ঘােষণা শােনার পর শানু ও কবির হাত তুলল। আপা জিজ্ঞাসা করলেন কী হলাে? একজন বলাে। শানু বলল কীভাবে ছক পূরণ করব আপা?
আপা বললেন ঘােষণাটি আমি বিজ্ঞাপন বাের্ডে লাগিয়ে দিচ্ছি। আর আমি একটা ছক আমার নামে বাের্ডে পূরণ করে দেখিয়ে দিই। তােমরা সেটা অনুসরণ করাে।
আপনাকে বড় বলে
বড় সেই নয়
লােকে যারে বড় বলে
বড় সেই হয়।
বড় হওয়া সংসারেতে
কঠিন ব্যাপার
সংসারে সে বড় হয়
বড় গুণ যার।
গুণেতে হইলে বড়
বড় বলে সবে
বড় যদি হতে চাও
ছােট হও তবে।
পরীক্ষা শেষ। ছবি আর ইজাজ মায়ের সঙ্গে ঢাকা এলাে। ওদের ছােট মামা জামিল। তাঁর বাসায় উঠল। বায়না ধরল শিশুপার্ক চিড়িয়াখানা সবকিছু দেখাতে হবে। মামাতাে বােন টিয়ার বয়স পাঁচ বছর। সে বলল আমিও যাব। জামিল বললেন শুক্রবারে নিয়ে যাব। শুক্রবার দুপুরের পর সবাই জামা জুতা পরে তৈরি হলাে। মামা ওদের নিয়ে নিজের ছােট্ট গাড়িতে চড়লেন। শুক্রবার হলে কী হবে? ওদের মতাে আরও অনেকেই। বেরিয়েছে। রাস্তায় বেশ ভিড়। খামারবাড়ি থেকে বের হয়ে ফার্মগেট পার হলাে গাড়ি। বাংলা মটরের সামনেই গাড়ি থামালেন জামিল। ছবি জানতে চাইল গাড়ি কেন থামল মামা? । জামিল বললেন ডান দিকে তাকাও। ওই যে লালবাতি জ্বলছে। একে বলে ট্রাফিক বাতি। লালবাতি জ্বললে গাড়ি সম্পূর্ণ থেমে যাবে। তখন পথচারীরা যেতে পারবে। তারপরে সবুজ বাতি জ্বললে আমরা যেতে পারব। জামিল রাস্তার এপার থেকে ওপার পর্যন্ত একটি উঁচু সেতু দেখালেন। বললেন ওটাকে বলে ফুটওভারব্রিজ। দেখ লােকজন ওটা দিয়ে হেঁটে রাস্তার এপার থেকে ওপার যাচ্ছে। এখানে রাস্তা পার হওয়া বিপজ্জনক। ফুটওভারব্রিজ দিয়ে যাওয়াই নিরাপদ।
হঠাৎ টিয়া চিৎকার করে সামনের দিকে দেখাল। সবাই সেদিক তাকাল। আড়াআড়ি পথ দিয়ে দ্রুতগতিতে গাড়ি চলছিল। সেখান দিয়ে সাদা ছড়ি হাতে একজন বৃদ্ধ লােক রাস্তা পার হতে যাচ্ছিলেন।একজন ট্রাফিক পুলিশ লােকটিকে রাস্তার কিনারে নিয়ে এলেন। জামিল আবার গাড়ি চালাতে শুরু করলেন। সেটা চলল শাহবাগের দিকে। বললেন নিরাপদে রাস্তা পার হওয়ার জন্য নির্দিষ্ট জায়গা আছে। একটু সামনে গেলেই দেখতে পাবে। কয়েক মিনিটের মধ্যেই গাড়ি শাহবাগে থামল। আবার ট্রাফিক সিগন্যালে লালবাতি জ্বলে উঠেছে। রাস্তার দুই দিকের সব যানবাহন থেমে গেল। সামনের রাস্তাতেই চওড়া জায়গায় সাদা কালাে রং করা। সেখান দিয়ে অনেক পথচারী রাস্তা পার হচ্ছেন। জামিল বললেন ইজাজ দেখেছ এখানে নিরাপদে রাস্তা পার হওয়া যায়।এটাকে বলা হয় জেব্রাক্রসিং। শিশুপার্কে অনেক কিছু দেখল সবাই। ইজাজ ছবি টিয়াকে জামিল ট্রেনে ঘােড়ায় নাগরদোলায় চড়ালেন। বেলুন বাঁশি কিনে গাড়িতে ফিরে চলল ওরা। রমনা পার্কের পাশ দিয়ে একটু সামনে এগিয়ে গেল গাড়ি। রাস্তার এপার ওপারজুড়ে বেশ উঁচুতে একটা অনেক বড় বাের্ড। বাের্ডটি সবুজ রঙের তাতে সাদা তীরচিহ্ন দিয়ে স্থানের নাম লেখা ওরা বাঁ দিকের রাস্তায় এগিয়ে গেল। মগবাজারের দিকে যাবে।
মগবাজার পার হতেই একটানা ঘণ্টাধ্বনি শােনা গেল। কান পেতে ইজাজ সেটা শুনল। তারপর জানতে চাইল এটা কিসের শব্দ মামা? জামিল বললেন সামনেই লেভেলক্রসিং। লেভেলক্রসিংয়ে রাস্তার দুই পাশে গেট থাকে। রেলগাড়ি যাওয়ার সময় দুই দিকের গেট বন্ধ করে দেওয়া হয়। বলতে বলতেই ঝকঝক শব্দ করে একটি রেলগাড়ি ওদের সামনে দিয়ে চলে গেল। ছবি ও ইজাজ খুব আগ্রহ নিয়ে দেখল। রেললাইন পার হয়ে বেশ তাড়াতাড়ি তেজগাঁও ফ্লাইওভারে চলে এলাে গাড়ি। উড়ালসেতুর উপর দিয়ে যাওয়ার সময় খুব আনন্দ পেল ছবি টিয়া ইজাজ। তারপর তাড়াতাড়ি খামারবাড়িতে জামিলের বাসায় চলে এলাে। মজা করে খাওয়া হলাে। একসময় ইজাজ বলল ঢাকায় অনেক ভিড়। আমাদের ছােট শহরে ভিড় নেই। যখন যেখানে ইচ্ছা সেখানে যাওয়া যায়।
নবিজির দাওয়াত পেয়ে আবু বকর রা পুরুষদের মধ্যে সর্বপ্রথম ইসলাম ধর্ম গ্রহণ করেন। তাঁর পিতামাতাও মহানবি স এর কাছে ইসলাম ধর্ম গ্রহণ করেছিলেন। সুখে দুঃখে আবু বকর রা নবিজির সাথে ছায়ার মতাে থাকতেন।
আবু বকর রা ছিলেন সাহসী ও প্রভাবশালী। তাই তিনি প্রকাশ্যে ইসলাম ধর্ম প্রচার করতে শুরু করেন। ইসলাম ধর্ম প্রচার করার সময় মক্কার অনেক লােক মহানবি স এর সঙ্গে শত্রুতা শুরু করেছিল। সেই সময় আবু বকর রা মহানবি স কে সাহস যুগিয়েছিলেন। অনেক অত্যাচার সহ্য করেছিলেন। মহানবি স কে কাফেররা হত্যা করতে চাইলে তিনি আল্লাহর আদেশে হযরত আবু বকর রা কে সাথে নিয়ে মদিনায় হিজরত করেছিলেন।
আবু বকর রা নবিজির কাছে শুনেছিলেন ক্রীতদাসকে মুক্তি দেওয়া সওয়াবের কাজ। তাই তিনি নিজের অর্থে হযরত বিলাল রা এবং আরও অনেক ক্রীতদাস ক্রয় করে তাদেরকে মুক্তি দেন। তাবুক যুদ্ধের সময় হযরত আবু বকর রা তাঁর সমস্ত সম্পদ মহানবি স কে দান করেন। নবিজি স অবাক হয়ে আবু বকর রা কে জিজ্ঞাসা করেন তুমি ঘরে কী রেখে এসেছ? তিনি বললেন আল্লাহ ও তাঁর রাসুলকে রেখে এসেছি।
মহানবি হযরত মুহাম্মদ স এর ইন্তেকালের পর হযরত আবু বকর রা সমগ্র মুসলিম জাহানের প্রথম খলিফা নির্বাচিত হন। তিনি ছিলেন গরিবের বন্ধু। নিঃস্ব দুঃখী ও অভাবী মানুষের আপনজন। খলিফা হয়েও তিনি তাদের কাছ থেকে দূরে সরে যান নি। মহান সেবক ছিলেন খলিফা হযরত আবু বকর রা । মহানবি স বলেছিলেন ইসলাম প্রচারে সামর্থ্য ও ধন সম্পদ দিয়ে আমাকে সবচেয়ে বেশি সাহায্য করেছেন আবু বকর রা ।
আবু বকর রা ছিলেন দায়িত্বশীল মানুষ। কীভাবে সাধারণ মানুষের ভালাে করা যায় এই ভাবনাই ছিল তাঁর। তিনি রাজকোষের রক্ষক ছিলেন। অভাবের জন্য উপােস করলেও তিনি রাজকোষের কিছু ভােগ করেন নি।
হযরত আবু বকর রা ৬৩৪ খ্রিষ্টাব্দের ২৩শে আগস্ট মৃত্যুবরণ করেন। মৃত্যুর পূর্বে তিনি তাঁর মেয়ে আয়শা রা কে বলেছিলেন মা আয়শা আমার কাছে রাষ্ট্রের একটি উট ও একজন দাস আছে। আমার মৃত্যুর সাথে সাথে তুমি তা পরবর্তী খলিফা হযরত উমর রা এর নিকট পৌঁছে দিও। কোনাে অবস্থাতেই ভুল করবে না।
সত্যি মহৎ মানুষ ছিলেন হযরত আবু বকর রা ।
