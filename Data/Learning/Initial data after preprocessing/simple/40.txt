১৯৭১ সালের মহান মুক্তিযুদ্ধ আমাদের জাতীয় ইতিহাসে অত্যন্ত গৌরবময় ঘটনা। মুক্তিযুদ্ধের পূর্বের অনেক আন্দোলন ও সংগ্রামের ইতিহাস আমরা ইতােপূর্বে জেনেছি। এগুলাের মধ্যে উল্লেখযােগ্য কয়েকটি ঘটনা নিচের ছকে পড়ি।
১৯৪৭ সালে পাকিস্তান রাষ্ট্রের জন্মের পর থেকে শুরু করে দীর্ঘ ২৩ বছর পশ্চিম পাকিস্তানের শাসকগােষ্ঠী পূর্ব পাকিস্তানের জনগণকে শাসন ও শােষণ করে। এই শাসন ও শােষণের হাত থেকে চূড়ান্ত মুক্তির লক্ষ্যে ১৯৭১ সালের ২৬শে মার্চ শুরু হয় আমাদের মুক্তিযুদ্ধ। এই যুদ্ধের অবিসংবাদিত নেতা ছিলেন জাতির জনক বঙ্গবন্ধু শেখ মুজিবুর রহমান। তার আহ্বানেই বাঙালি জাতি পাকিস্তানি শাসকগােষ্ঠীর বিরুদ্ধে এক রক্তক্ষয়ী স্বাধীনতা যুদ্ধে ঝাপিয়ে পড়ে। কৃষক শ্রমিক ছাত্র শিক্ষক সশস্ত্র বাহিনীর বাঙালি সদস্যসহ সর্বস্তরের নারী পুরুষ এই যুদ্ধে অংশ নেয়। দীর্ঘ ৯ মাস যুদ্ধের পর ১৯৭১ সালের ১৬ই ডিসেম্বর ঢাকার রেসকোর্স ময়দানে পাকিস্তানি বাহিনীর আত্মসমর্পণের মধ্য দিয়ে আমাদের চূড়ান্ত বিজয় অর্জিত হয়। বিশ্বের মানচিত্রে স্বাধীন বাংলাদেশের অত্যুদয় ঘটে। মুক্তিযুদ্ধের কিছুদিনের মধ্যেই ১৯৭১ সালের ১০ই এপ্রিল গঠিত হয় প্রথম বাংলাদেশের অস্থায়ী সরকার যা মুজিবনগর সরকার নামে পরিচিত। ১৭ই এপ্রিল মেহেরপুর জেলার বৈদ্যনাথতলা বর্তমান উপজেলা মুজিবনগর গ্রামের আমবাগানে এই সরকার শপথ গ্রহণ করে। বঙ্গবন্ধু শেখ মুজিবুর রহমান এই সরকারের রাষ্ট্রপতি নিযুক্ত হন। কিন্তু তিনি তখন পশ্চিম পাকিস্তানে কারাগারে বন্দী। তার অনুপস্থিতিতে উপরাষ্ট্রপতি সৈয়দ নজরুল ইসলাম অস্থায়ী রাষ্ট্রপতির দায়িত্ব পালন করেন। তাজউদ্দীন আহমদ প্রধানমন্ত্রী হিসেবে দায়িত্ব গ্রহণ করেন। মুক্তিযুদ্ধ পরিচালনা এবং দেশে ও বিদেশে এই যুদ্ধের পক্ষে জনমত গড়ে তোলা ও সমর্থন আদায় করার ক্ষেত্রে এই সরকার গুরুত্বপূর্ণ ভূমিকা পালন করে। এই সরকার গঠনের পর থেকে অগণিত মানুষ দেশকে মুক্ত করার জন্য সশস্ত্র সংগ্রামে ঝাঁপিয়ে পড়ে। মুক্তিযুদ্ধ পরিচালনার জন্য মুজিবনগর সরকারের উদ্যোগে ১৯৭১ সালের ১১ই জুলাই মুক্তিবাহিনী গঠন করা হয়। কর্ণেল পরবর্তিতে জেনারেল মুহম্মদ আতাউল গণি ওসমানীকে মুক্তিবাহিনীর প্রধান সেনাপতি এবং গ্রুপ ক্যাপ্টেন এ কে খন্দকারকে মুক্তিবাহিনীর উপপ্রধান সেনাপতি নিযুক্ত করা হয়। লে কর্ণেল আব্দুর রব সেনাবাহিনীর প্রধান নিযুক্ত হন। মুক্তিযুদ্ধ পরিচালনার সুবিধার জন্য এসময় সারা বাংলাদেশকে ১১টি সেক্টরে ভাগ করা হয়। নিচের মানচিত্রে এক নজরে ১১টি সেক্টরের অবস্থান দেখে নিই।
সেক্টরগুলাের অধীনে ছিল বেশ কয়েকটি সাব সেক্টর। এছাড়াও মুক্তিযুদ্ধের রণাঙ্গনকে ভাগ করা হয়েছিল তিনটি ব্রিগেড ফোর্সে। এগুলাে হলাে জেড ফোর্স এস ফোর্স এবং কে ফোর্স । মেজর জিয়াউর রহমান জেড ফোর্স মেজর কে এম শফিউল্লাহ এস ফোর্স ও মেজর খালেদ মােশাররফ কে ফোর্স এর অধিনায়ক ছিলেন। তাছাড়া মুক্তিযুদ্ধের শেষ দিকে গঠিত হয় বাংলাদেশ লিবারেশন ফোর্স বা বি এল এফ। সামরিক ও বেসামরিক জনগণের মিলিত অংশগ্রহণের মাধ্যমে মুক্তিবাহিনী গড়ে উঠেছিল। বাঙালি সামরিক অফিসার ও সৈন্যদের নিয়ে গঠিত ছিল মুক্তিবাহিনীর নিয়মিত বাহিনী। এদের বলা হতাে মুক্তিফৌজ। আর বেসামরিক সর্বস্তরের জনগণ নিয়ে গড়ে উঠেছিল অনিয়মিত বাহিনী। এছাড়া দেশের অভ্যন্তরে আঞ্চলিক পর্যায়ে অন্যান্য বেশ কিছু ছােট ছােট বাহিনী গড়ে ওঠে। এর মধ্যে বঙ্গবীর কাদের সিদ্দিকীর নেতৃত্বে কাদেরিয়া বাহিনী এবং মােফাজ্জল হােসেন চৌধুরী মায়ার নেতৃত্বে মায়া বাহিনী উল্লেখযােগ্য। দেশের অভ্যন্তরে এবং ভারতের বিভিন্ন স্থানে মুক্তিযােদ্ধারা যুদ্ধের প্রশিক্ষণ গ্রহণ করেন। অনেক নারীও এসময় যুদ্ধের প্রশিক্ষণ নেন। গেরিলা আক্রমণ ও সম্মুখ যুদ্ধ ছিল প্রধান যুদ্ধ কৌশল। এভাবে যুদ্ধের নয় মাস ধরে মুক্তিবাহিনীর নির্ভীক সদস্যরা অদম্য প্রতিরােধ ও আক্রমণ গড়ে তােলে।
যুদ্ধের সময় এদেশের অগণিত সাধারণ মানুষ নিজেদের জীবন বিপন্ন করে মুক্তিবাহিনীর পাশে দাঁড়িয়েছিলেন থাকা খাওয়া তথ্য ও অন্যান্য প্রয়ােজনীয় সাহায্য দিয়ে। মুক্তিবাহিনীকে লড়াই চালিয়ে যেতে তারা উদ্বুদ্ধ করেছিলেন। এসব কাজে নারীদের বিশেষ ভূমিকা ছিল। সংস্কৃতি কর্মীরাও গুরুত্বপূর্ণ ভূমিকা পালন করেন। এদেশের ক্ষুদ্র জাতিগােষ্ঠীরাও সক্রিয়ভাবে এ যুদ্ধে অংশ নিয়েছিলেন। এভাবে সব বিপদ তুচ্ছ করে মুক্তিবাহিনী ও বাংলার অগণিত মুক্তিকামী জনতা শহরে গ্রামে যে যেভাবে পেরেছিল রুখে দাঁড়িয়েছিল। সকলের মিলিত অংশগ্রহণের মধ্য দিয়ে মুক্তিযুদ্ধ ব্যাপক রূপ লাভ করে। জয় বাংলা ধ্বনি ছিল নারী মুক্তিযােদ্ধাদের কাছে সবচেয়ে প্রিয়। এই স্লোগান দিয়ে তারা যুদ্ধক্ষেত্রে বিজয় উল্লাস প্রকাশ করত। এর মধ্য দিয়েই তাঁরা রণক্ষেত্রে একে অপরের অবস্থান সম্পর্কে জানাতো। জয় বাংলা ধ্বনি শুনলে পাক হানাদারদের বুক ভয়ে কেঁপে উঠতে। পাকিস্তানি বাহিনীর হত্যাযজ্ঞ যুদ্ধের প্রথম থেকেই পাকিস্তানি বাহিনী বাঙালি নিধনে চরম নিষ্ঠুরতার পথ অবলম্বন করে। ২৫শে মার্চ রাতের অন্ধকারে নিরীহ বাঙালিদের উপর অতর্কিত হামলার মধ্য দিয়ে পাকিস্তানি বাহিনীর হত্যাযজ্ঞ শুরু হয়। এই অভিযানের নাম দেয়া হয়েছিল অপারেশন সার্চলাইট । সেদিন এক রাতেই ঢাকাসহ সারাদেশে হাজার হাজার নিরস্ত্র বাঙালিকে নির্বিচারে হত্যা করা হয়। পরবর্তী নয় মাস ধরেই পাকিস্তানি বাহিনীর এই পরিকল্পিত হত্যাকান্ড অব্যাহত থাকে। পাশাপাশি তারা চালায় নির্বিচার লুটতরাজ ও ধর পাকড়।
গ্রামের পর গ্রাম জ্বালিয়ে দেয়া হয়। নারী পুরুষ শিশু বৃদ্ধ কাউকেই রেহাই দেয়নি পাকিস্তানি হানাদার বাহিনী। তারা লক্ষ লক্ষ মানুষকে হত্যা করে সারাদেশের অগণিত স্থানকে বধ্যভূমিতে পরিণত করে। পাকিস্তানি বাহিনীর হত্যা লুণ্ঠন ও অত্যাচারের মুখে প্রাণভয়ে মানুষ ঘরবাড়ি ছেড়ে পালাতে শুরু করে। এসময় প্রায় এক কোটির বেশি মানুষ ভারতে শরণার্থী লােকজন ঘরবাড়ি ছেড়ে নিরাপদ আশ্রয়ের সধানে যাচ্ছে হিসেবে আশ্রয় নেয়। বাংলাদেশের অধিকাংশ মানুষই ছিল স্বাধীনতার পক্ষে। তারপরেও এদেশের কিছু মানুষ মুক্তিযুদ্ধের বিরােধিতা করে পাকিস্তানি বাহিনীর সহযােগী হিসেবে কাজ করে। এদের কয়েকটি প্রধান সংগঠনের মধ্যে ছিল শান্তি কমিটি রাজাকার আলবদর ও আল শামস। এরা মুক্তিযােদ্ধা ও তাদের পরিবারের সদস্য এবং মুক্তিযুদ্ধের সমর্থক সাধারণ মানুষের নামের তালিকা তৈরি করে হানাদারদের দিয়েছিল। এছাড়া পথ ঘাট চিনিয়ে ভাষা বুঝিয়ে পাকিস্তানি বাহিনীকে নির্যাতন তান্ডব চালাতে সাহায্য করে। এদের অত্যাচার কখনাে কখনাে পাকিস্তানি বাহিনী ও রাজাকারদের অত্যাচার নির্যাতন পাকিস্তানি বাহিনীকেও হার মানিয়েছিল।
মুক্তিযুদ্ধের শেষের দিকে পরাজয় নিশ্চিত জেনে পাকিস্তানি বাহিনী ও তাদের দেশীয় দোসররা এদেশকে মেধাশূন্য করার পরিকল্পনা করে। ১০ই ডিসেম্বর থেকে ১৪ই ডিসেম্বরের মধ্যে তারা আমাদের অনেক জ্ঞানী গুণী শিল্পী সাহিত্যিক শিক্ষক বুদ্ধিজীবী চিকিৎসক সাংবাদিকদের ধরে নিয়ে হত্যা করে। এদের মধ্যে রয়েছেন অধ্যাপক গােবিন্দচন্দ্র দেব অধ্যাপক মুনীর চৌধুরী অধ্যাপক জ্যোতির্ময় গুহ ঠাকুরতা অধ্যাপক সন্তোষ চন্দ্র ভট্টাচার্য অধ্যাপক মােফাজ্জল হায়দার চৌধুরী অধ্যাপক আনােয়ার পাশা অধ্যাপক রাশীদুল হাসান সাংবাদিক সেলিনা পারভিন ডা আলীম চৌধুরী ডা ফজলে রাব্বী ডা গােলাম মর্তুজা ডা আজহারুল হক এবং আরও অনেকে। এসব শহিদ বুদ্ধিজীবীদের স্মরণে আমরা প্রতিবছর ১৪ই ডিসেম্বর শহিদ বুদ্ধিজীবী দিবস পালন করি।
নিষ্ঠুর হত্যাকাণ্ড ও অত্যাচার নির্যাতন চালিয়েও পাকিস্তানি হানাদার বাহিনীর শেষ রক্ষা হয়নি। আমাদের লড়াকু মুক্তিবাহিনীর একের পর এক আক্রমণে তারা দিশেহারা হয়ে পড়ে। ১৯৭১ সালের নভেম্বর ডিসেম্বর মাসের দিকে যুদ্ধ প্রবল আকার ধারণ করে। যুদ্ধের শুরু থেকেই প্রতিবেশী রাষ্ট্র ভারত আমাদের অনেক সাহায্য ও সহযােগিতা দিয়েছিল। বিশেষকরে প্রাণভয়ে আশ্রয়গ্রহণকারী শরণার্থীদের ভারত সরকার খাদ্য বস্ত্র আশ্রয় এবং চিকিৎসা সেবা দিয়ে সাহায্য করে। যুদ্ধের শেষের দিকে তারা সামরিক শক্তি দিয়েও সহায়তা করে। যুদ্ধকালীন ভারতীয় এই সহায়তাকারী বাহিনীকে মিত্রবাহিনী বলা হতাে। মুক্তিবাহিনী ও মিত্রবাহিনীর সমন্বয়ে ১৯৭১ সালের ২১শে নভেম্বর একটি যৌথবাহিনী গঠন করা হয়। পাকিস্তান ৩রা ডিসেম্বর ভারত আক্রমণ করলে যৌথবাহিনী একযােগে স্থল নৌ ও আকাশ পথে আক্রমণ করে। তীব্র আক্রমণে পাকিস্তানি বাহিনী অবশেষে আত্মসমর্পণ করতে বাধ্য হয়। ১৯৭১ সালের ১৬ই ডিসেম্বর বিকালে পাকিস্তান বাহিনীর প্রধান লেফটেন্যান্ট জেনারেল নিয়াজী যৌথ বাহিনীর প্রধান লে জেনারেল জগজিৎ সিং অরােরার কাছে ঢাকার রেসকোর্স ময়দানে আত্মসমর্পণ করে দলিলে স্বাক্ষর করেন। জন্ম লাভ করে বাংলাদেশ নামে একটি নতুন স্বাধীন দেশ। সেই থেকে প্রতিবছর ১৬ই ডিসেম্বর আমরা বিজয় দিবস পালন করি।
যুদ্ধের ক্ষয়ক্ষতি মাত্র নয় মাস যুদ্ধের মাধ্যমে একটি দেশের স্বাধীন হওয়ার ঘটনা পৃথিবীতে বিরল। কিন্তু সময় অল্প হলেও এই যুদ্ধ ছিল রক্তক্ষয়ী। সম্পদ হানি ও অন্যান্য ক্ষয়ক্ষতি ছিল সীমাহীন ও অপূরণীয়। প্রায় ৩০ লক্ষ মানুষ এতে প্রাণ হারায় আহত হয় আরও কয়েক লক্ষ মানুষ। এক কোটির অধিক মানুষ ঘর ছাড়া হয়। পাকিস্তানি বাহিনী ও তাদের সহযােগীরা অগণিত বাড়ি ঘর দোকানপাট পুড়িয়ে দেয়। ধ্বংস করে রাস্তা ঘাট সেতু ও বন্দর। বন্ধ হয়ে যায় স্কুল কলেজ বিশ্ববিদ্যালয় ব্যাংক অফিস কারখানা ইত্যাদি। সবমিলিয়ে সােনার বাংলা প্রায় নিঃস্ব হয়ে পড়ে।
মুক্তিযুদ্ধের তাৎপর্য মুক্তিযুদ্ধের মাধ্যমেই আমরা আমাদের এই দেশটি পেয়েছি। এর ফলেই পৃথিবীর বুকে আজ আমরা একটা স্বাধীন দেশের নাগরিক। আমরা পেয়েছি নিজস্ব একটা ভূ খণ্ড একটা নিজস্ব পতাকা। জাতি ধর্ম বর্ণ নারী পুরুষ নির্বিশেষে সকলে এই মুক্তিযুদ্ধে অংশ নিয়েছিলেন। মুক্তিযুদ্ধ তাই সবার। এই স্বাধীন দেশে তাই সবার রয়েছে সমান অধিকার।
এই দেশটাকে সুন্দর করে গড়ার দায়িত্বও আমাদের সবার। সেই সাথে মনে রাখতে হবে মুক্তিযুদ্ধে বহু মানুষের আত্মত্যাগের কথা। ভুললে চলবে না সেসব লক্ষ লক্ষ মুক্তিযােদ্ধার কথা যারা জীবনপণ করে যুদ্ধ করেছিলেন শহিদ হয়েছেন বা আহত হয়ে বেঁচে আছেন। সাধারণ মানুষ যারা মুক্তিযােদ্ধাদের সাহায্য করেছেন তাদের অবদান অনেক। মুক্তিযােদ্ধাদের মতাে আমরাও সবসময় দেশকে ভালােবাসব।
মুক্তিযুদ্ধে বীরত্ব ও সাহসিকতার অবদানের স্বীকৃতি হিসেবে বাংলাদেশ সরকার কতগুলাে বীরত্বসূচক রাষ্ট্রীয় উপাধি প্রদান করেছে। এগুলাে হলাে
১ বীরশ্রেষ্ঠ এটি সর্বোচ্চ বীরত্বসূচক পুরস্কার। মুক্তিযুদ্ধে অসীম সাহসিকতার সাথে যুদ্ধ করতে গিয়ে যারা শহিদ হয়েছেন এটি তাদেরকে দেয়া হয়েছে। এ পর্যন্ত সাত জন এ খেতাবে ভূষিত হয়েছেন।
২ বীর উত্তম মুক্তিযুদ্ধে সাহসিকতা ও ত্যাগের জন্য প্রদত্ত এটি দ্বিতীয় বীরত্বসূচক পুরস্কার।
৩ বীরবিক্রম মুক্তিযুদ্ধে সাহসিকতা ও ত্যাগের জন্য দেয়া এটি তৃতীয় বীরত্বসূচক পুরস্কার।
৪ বীরপ্রতীক মুক্তিযুদ্ধে সাহসিকতা ও ত্যাগের জন্য এটি চতুর্থ বীরত্বসূচক পুরস্কার।
আমাদের মুক্তিযুদ্ধে অসংখ্য মানুষ অবদান রেখেছেন। আমরা তাদের সকলকে শ্রদ্ধা করি।
১৯৭১ সালের ১০ই এপ্রিল গঠিত হয় প্রথম বাংলাদেশের অস্থায়ী সরকার। একে মুজিবনগর সরকারও বলা হয়। মুক্তিযুদ্ধ পরিচালনার জন্য মুজিবনগর সরকারের উদ্যোগে মুক্তিবাহিনী গঠন করা হয়। মুক্তিযুদ্ধে বাংলাদেশকে ১১টি সেক্টর এবং রণাঙ্গনকে ৩টি ব্রিগেড ফোর্সে বিভক্ত করা হয়। সামরিক ও বেসামরিক জনগণের মিলিত অংশগ্রহণের মাধ্যমে মুক্তিবাহিনী গড়ে উঠেছিল। এছাড়াও কিছু আঞ্চলিক বাহিনী ছিল। এরা সবাই মুক্তিযােদ্ধা। ধর্ম বর্ণ জাতি নির্বিশেষে নারী পুরুষের মিলিত অংশগ্রহণের মাধ্যমে মুক্তিযুদ্ধ হয়েছিল। ১৪ই ডিসেম্বর শহিদ বুদ্ধিজীবী দিবস । ১৯৭১ সালের ১৬ই ডিসেম্বর পাকিস্তানি হানাদার বাহিনী আত্মসমর্পণ করে। এটি আমাদের বিজয় দিবস। মুক্তিযুদ্ধে ৩০ লক্ষ মানুষ প্রাণ হারান। বীরশ্রেষ্ঠ বীর উত্তম বীর বিক্রম বীরপ্রতীক মুক্তিযুদ্ধে বীরত্ব ও সাহসিকতার জন্য প্রদত্ত রাষ্ট্রীয় বীরত্বসূচক উপাধি।
বাণিজ্য করার উদ্দেশ্যে বাংলায় ইংরেজদের আগমন ঘটে। ইংরেজরা ছাড়াও পর্তুগীজ ডাচ ফরাসি ও অন্যান্য ইউরােপীয় বণিকরাও বাণিজ্য করতে এদেশে এসেছিল। ব্যবসা বাণিজ্যের সুবিধার জন্যই এরা ক্রমশ স্থানীয় রাজনীতি ও শাসন কাজে হস্তক্ষেপ করতে শুরু করে। এসব ইউরােপীয় শক্তির মধ্যে ইংরেজরাই শেষাবধি প্রতিযােগিতায় টিকে থাকে। ১৭৫৭ সালের ২৩শে জুন পলাশীর যুদ্ধের মাধ্যমে বাংলায় ইংরেজ শাসনের সূচনা হয়। এর ফলে বাংলা রাজনৈতিক স্বাধীনতা হারায়। এই শাসন বাংলার সমাজ সংস্কৃতিতেও ব্যাপক পরিবর্তন নিয়ে আসে। প্রায় দুশাে বছর ধরে ১৭৫৭ থেকে ১৯৪৭খ্রি ইংরেজরা এদেশে রাজত্ব করে। সিরাজউদ্দৌলা ছিলেন বাংলার শেষ স্বাধীন নবাব। তিনি নবাব আলিবর্দী খাঁ এর দৌহিত্র ছিলেন। নবাব আলিবর্দী খাঁর মৃত্যুর পর ১৭৫৬ সালে সিরাজউদ্দৌলা মাত্র ২২ বছর বয়সে বাংলার নবাব হন। কিন্তু সিংহাসনে আরােহণ করেই তরুণ নবাবকে নানা ষড়যন্ত্র ও বিরােধী শক্তির মুখােমুখি হতে হয়। তার সামনে একদিকে ছিল ইংরেজদের ক্রমবর্ধমান শক্তি আর অন্যদিকে বড় খালা ঘসেটি বেগম সেনাপতি মীর জাফর আলী খানের মতাে ঘনিষ্ঠজনদের ষড়যন্ত্র। এর সাথে যুক্ত হয়েছিল রায় দুর্লভ এবং জগৎ শেঠের মতাে প্রভাবশালী বণিকগােষ্ঠীর ষড়যন্ত্র। এসময় বাংলায় ইংরেজ বণিকদের বাণিজ্য সংস্থার নাম ছিল বৃটিশ ইষ্ট ইন্ডিয়া কোম্পানি। নানা কারণে নবাবের সাথে ইংরেজ বণিকদের বিরােধ দেখা দেয়। ইংরেজদের সাথে নবাব বিরােধী শক্তিগুলাে একজোট হয়ে ষড়যন্ত্রে যােগ দেয়।
এরা সবাই নবাবকে উৎখাতের চেষ্টা করতে থাকে। এসবের জের ধরে শেষাবধি ১৭৫৭ সালের ২৩শে জুন ইংরেজ শক্তির সাথে নবাবের সৈন্যদের পলাশীর প্রান্তরে যুদ্ধ হয়। যুদ্ধে সেনাপতি মীর জাফরের বিশ্বাসঘাতকতায় নবাব সিরাজউদ্দৌলা পরাজিত হন ও পরে তাঁকে হত্যা করা হয়। এ যুদ্ধের মাধ্যমেই বাংলায় ইংরেজ শাসনের ভিত্তি স্থাপিত হয়। শাসনকাজে অভিজ্ঞতা না থাকায় ইংরেজ বণিকরা সাথে সাথেই নিজেদের হাতে শাসনভার তুলে নেয় নি। তাদের কথা শুনবে এমন দেশীয় লােকদের দ্বারা শাসন কাজ চালায়। তারা প্রথমে মীর জাফর ও পরে মীর কাশিমকে সিংহাসনে বসায়। মীর কাশিম ছিলেন কিছুটা স্বাধীনচেতা। ফলে ইংরেজদের সাথে তার দুবার যুদ্ধ হয়। ১৭৬৪ সালে বক্সারের যুদ্ধে তিনি পরাজিত হন। এরপর থেকেই ইংরেজরা পুরােপুরি ক্ষমতা দখল শুরু করে। ১৭৫৭ থেকে ১৮৫৭ সাল পর্যন্ত একশ বছর এদেশে ইষ্ট ইন্ডিয়া কোম্পানির শাসন চলে যা ইতিহাসে কোম্পানির শাসন নামে পরিচিত। কোম্পানির প্রথম শাসনকর্তা ছিলেন লর্ড ক্লাইভ। প্রায় একশ বছর পরে ১৮৫৭ সালে কোম্পানির নীতি ও শােষণের বিরুদ্ধে সিপাহি বিদ্রোহ দেখা দেয়। ইংরেজরা এই বিদ্রোহ দমন করলেও শাসনব্যবস্থা আর আগের মতাে চলতে পারে নি। কোম্পানির শাসন রদ করে ১৮৫৮ সালে বাংলাসহ ভারতের শাসনভার বৃটিশ সরকার সরাসরি নিজ হাতে তুলে নেয় যা চলে ১৯৪৭ সাল পর্যন্ত। এদেশে ইংরেজ শাসনের অন্যতম বৈশিষ্ট্য ছিল ভাগ কর শাসন কর নীতি। তারা এদেশের মানুষের মধ্যে ধর্ম বর্ণ জাতি অঞ্চলভেদে যেসব পার্থক্য ছিল তার ভিত্তিতে বিভেদ সৃষ্টি করত এবং তারা একজনকে অন্যের বিরুদ্ধে ব্যবহার করে নিজেদের স্বার্থ হাসিল করত।
এদেশে ইংরেজ শাসনের প্রধান উদ্দেশ্য ছিল শােষণ ও নিজেদের লাভ। প্রায় দুশাে বছরের এই শাসনকালে প্রচুর অর্থ ও সম্পদ এদেশ থেকে পাচার হয়ে যায়। বাংলার অর্থনীতির মেরুদণ্ড কৃষি ও এক কালের তাঁতশিল্প প্রায় ধ্বংস হয়ে যায়। বাংলার শিল্প বাণিজ্যও নানাভাবে ক্ষতিগ্রস্ত হয়। অসংখ্য কারিগর বেকার হয়ে যায়। কোম্পানি শাসনের সময়ে ১৭৭০ বাংলা ১১৭৬ সালে বাংলায় এক ভয়াবহ দুর্ভিক্ষ হয়েছিল যা ইতিহাসে ছিয়াত্তরের মন্বন্তর নামে পরিচিত। এসময় বাংলার সংখ্যাগরিষ্ঠ মানুষ ছিল কৃষক ও দরিদ্র। অন্যদিকে অল্পসংখ্যক জমিদার শ্রেণি ছিল ধনী ও বিশেষ সুযােগ সুবিধার অধিকারী। নারীদের অবস্থা একেবারেই পিছিয়ে ছিল। এমন পরিস্থিতিতে ইংরেজদের মাধ্যমে এদেশে ইংরেজি শিক্ষার প্রচলন হয়। শিক্ষা বিস্তারে স্কুল কলেজ ও বিশ্ববিদ্যালয় প্রতিষ্ঠিত হয়। রেলগাড়ি টেলিগ্রাফের প্রচলনের ফলে যােগাযােগ ব্যবস্থার বিশেষ উন্নতি হয়। ছাপাখানার বিকাশে জ্ঞান বিস্তারের সুযােগ বাড়ে। আধুনিক ও ইংরেজি শিক্ষার ফলে এদেশে ক্রমে একটা ইংরেজি শিক্ষিত শ্রেণি গড়ে ওঠে। এদের একাংশের মধ্যে নতুন চেতনার বিকাশ ঘটতে থাকে। এরা নিজেদের সমাজে বহুকাল ধরে প্রচলিত নানা কুসংস্কার কুপ্রথা সম্পর্কে সচেতন হয়ে ওঠেন। এদের হাত ধরেই উনিশ শতকে বাংলায় নবজাগরণ ঘটে। যার ফলে সামাজিক সংস্কারসহ শিক্ষা সাহিত্য ও জ্ঞান বিজ্ঞানের ব্যাপক প্রসার ঘটে। নব জাগরণের কয়েকজন প্রধান ব্যক্তি ছিলেন রাজা রামমােহন রায় ঈশ্বরচন্দ্র বিদ্যাসাগর মাইকেল মধুসূদন দত্ত প্রমুখ। মুসলমানদের সামাজিক সংস্কার ও আধুনিক শিক্ষার প্রসারে বিশেষ ভূমিকা রাখেন স্যার সৈয়দ আহমদ খান নবাব আবদুল লতিফ এবং সৈয়দ আমির আলী প্রমুখ।
বিদেশি ইংরেজ শাসনকে বাংলার মানুষ কিন্তু বিনা প্রতিরােধে মেনে নেয় নি। আঠারাে শতকের শেষভাগ থেকে উনিশ শতক পর্যন্ত বাংলায় একাধিক প্রতিরােধ আন্দোলন হয়েছে। এর মধ্যে রয়েছে ফকির সন্ন্যাসী বিদ্রোহ তিতুমীরের বিদ্রোহ ফরায়েজি আন্দোলন সাঁওতাল বিদ্রোহ ইত্যাদি। তিতুমীরের বাঁশের কেল্লার গল্প এখনাে মুখে মুখে ফেরে। ইংরেজ ও জমিদারদের শােষণ ও অত্যাচারের হাত থেকে রক্ষা পেতে তিনি বর্তমান ভারতের পশ্চিম বাংলার চব্বিশ পরগণা জেলার নারকেলবাড়িয়া গ্রামে একটি বাঁশের কেল্লা নির্মাণ করে ইংরেজদের বিরুদ্ধে যুদ্ধ চালিয়েছিলেন। যুদ্ধরত অবস্থায় তিনি মারা যান।
১৮৫৭ সালের সিপাহি বিদ্রোহ ছিল প্রথম বৃটিশ বিরােধী স্বাধীনতা সংগ্রাম। এই বিদ্রোহের মূল উদ্দেশ্য ছিল ইংরেজ শাসনের অবসান ঘটিয়ে ভারতবর্ষকে স্বাধীন করা। বাংলায় শুরু হয়ে ইংরেজ অধিকৃত ভারতের অন্যান্য এলাকার সিপাহিদের মধ্যেও এই বিদ্রোহ ছড়িয়ে পড়ে। পশ্চিম বাংলার ব্যারাকপুরে সিপাহি মঙ্গল পান্ডের নেতৃত্বে প্রথম বিদ্রোহ শুরু হয়। ইংরেজরা এই বিদ্রোহ কঠোরভাবে দমন করে। নিরপরাধ বহুজনকে
ফাঁসি দেয়া হয়। ঢাকার বাহাদুর শাহ পার্কে সে সময় বাংলার বিদ্রোহী সিপাহিদের ফাঁসি দেয়া হয়। বিদ্রোহীরা পরাজিত হলেও এই বিদ্রোহের ফলেই কোম্পানির শাসনের অবসান হয়। শুরু হয় বৃটিশরাজ তথা রানি ভিক্টোরিয়ার শাসন। আধুনিক শিক্ষা ও নবজাগরণের ফলে উনিশ শতকে বাংলা তথা ভারতে জাতীয়তাবাদী চেতনার বিকাশ ঘটে । এরই ফলে একসময় ১৮৮৫ সালে ভারতীয় জাতীয় কংগ্রেস নামক রাজনৈতিক দল গঠিত হয়। বাংলার জাতীয়তাবাদী আন্দোলন দমনের জন্য বৃটিশ সরকার ১৯০৫ সালে তৎকালীন বাংলা প্রদেশকে ভাগ করার সিদ্ধান্ত নেয়। পূর্ববাংলা ও আসাম নিয়ে একটি নতুন প্রদেশ গঠন করা বাহাদুর শাহ পার্কে নির্মিত সৌধ হয়। বঙ্গভঙ্গের বিরুদ্ধে তীব্র আন্দোলন গড়ে ওঠে বাংলায়। ফলে ইংরেজরা ১৯১১ সালে বঙ্গভঙ্গ রদ করতে বাধ্য হয়। এই পটভূমিতে মুসলমান সমাজের দাবি দাওয়া তুলে ধরতে ১৯০৬ সালে ঢাকায় ভারতীয় মুসলিম লীগ নামে একটি রাজনৈতিক দল আত্মপ্রকাশ করে। বঙ্গভঙ্গকে কেন্দ্র করে বাংলায় স্বদেশি চেতনার ব্যাপক বিস্তার ঘটে। যার ফলে স্বরাজ আন্দোলন অসহযােগ আন্দোলন সশস্ত্র যুব বিদ্রোহ ঘটে। এ পর্যায়ে সশস্ত্র আন্দোলনে ক্ষুদিরাম মাস্টারদা সূর্যসেন ও প্রীতিলতা ওয়াদ্দেদারের আত্মত্যাগ ও সাহসিকতা চিরস্মরণীয়। ইংরেজ শাসকদের বিরুদ্ধে অভিযানে অংশ নেওয়ার কারণে ক্ষুদিরাম ও মাস্টারদাকে ফাঁসি দেওয়া হয়েছিল। আর সফল অভিযান শেষে ইংরেজদের হাতে ধরা পড়া এড়ানাের জন্য প্রীতিলতা স্বেচ্ছায় আত্মাহুতি দিয়েছিলেন। এছাড়া জাতীয় পর্যায়ে স্বাধীনতা আন্দোলনে একাধিক উল্লেখযােগ্য বাঙালি নেতৃবৃন্দ গুরুত্বপূর্ণ ভূমিকা পালন করেন। এদের মধ্যে রয়েছেন নেতাজী সুভাষ চন্দ্র বসু চিত্তরঞ্জন দাশ শের ই বাংলা এ কে ফজলুল হক প্রমুখ। এসব বহুমুখী ও ধারাবাহিক আন্দোলনের ফলেই ইংরেজরা একসময় এদেশ ত্যাগে বাধ্য হয়। এসময় বঙ্কিমচন্দ্র চট্টোপাধ্যায় শরৎচন্দ্র চট্টোপাধ্যায় কবি রবীন্দ্রনাথ ঠাকুর কবি কাজী নজরুল ইসলাম এর লেখনীর মাধ্যমে বাঙালির স্বাধীকার চেতনা আরও বেগবান হয়। নারী জাগরণের অগ্রদূত বেগম রােকেয়া সাখাওয়াত হােসেন এ সময় নারী শিক্ষা বিস্তারে নিরলস পরিশ্রম করেন। ১৯৪৭ সালে ভারতবর্ষ স্বাধীন হয়ে ভারত ও পাকিস্তান নামের দুটি পৃথক রাষ্ট্রের সৃষ্টি হয়। পূর্ববাংলা অর্থাৎ আজকের বাংলাদেশ সে সময় পাকিস্তানের অন্তর্ভুক্ত হয়।
১৭৫৭ সালের ২৩শে জুন নবাব সিরাজউদ্দৌলা ও বৃটিশ ইষ্ট ইন্ডিয়া কোম্পানির মধ্যে পলাশীর যুদ্ধ হয়। ১৮৫৭ সালে সিপাহি বিদ্রোহ হয়। বাংলায় এ বিদ্রোহের নেতা ছিলেন সিপাহি মঙ্গল পান্ডে। ইংরেজরা এদেশে প্রায় দুশাে বছর ১৭৫৭ ১৯৪৭ খ্রি রাজত্ব করে। ১৯৪৭ সালে ভারতবর্ষ স্বাধীন হয়। ভারত ও পাকিস্তান নামের দুটি রাষ্ট্র গঠিত হয়। পূর্ববাংলা বা আজকের বাংলাদেশ সে সময় পাকিস্তানের অন্তর্ভুক্ত হয়।
বাংলাদেশ আমাদের প্রিয় মাতৃভূমি। এদেশের ইতিহাস ও ঐতিহ্য অত্যন্ত সমৃদ্ধ। দীর্ঘদিন থেকে এদেশে বিভিন্ন জাতি ও ধর্মের মানুষ বসবাস করে আসছে। অনেক শাসক রাজত্ব করেছেন। সৃষ্টি হয়েছে অনেক ঐতিহাসিক স্থান। দেশের বিভিন্ন স্থানে রয়েছে এসবের নানা নিদর্শন। আমরা এখন কয়েকটি ঐতিহাসিক স্থান ও নিদর্শন সম্পর্কে জানব। মহাস্থানগড় বাংলাদেশের বিশেষ খ্যাতনামা ঐতিহাসিক স্থান। এটি খ্রিষ্টপূর্ব চার শতক থেকে পরবর্তী পনেরাে শত বছরের বেশি সময়কালের বাংলার ইতিহাসের সাক্ষ্য বহন করে। এখানে বাংলাদেশের প্রাচীনতম ও বৃহৎ নগর পুন্ড্রনগর এর ধ্বংসাবশেষ রয়েছে। এ নগর মৌর্য আমলে প্রতিষ্ঠিত হয়েছিল। এটি বগুড়া শহর থেকে তেরাে কিলােমিটার উত্তরে করতােয়া নদীর পশ্চিম তীরে অবস্থিত। এখানে বাংলাদেশের অতীত ঐতিহ্যের গুরুত্বপূর্ণ নিদর্শন রয়েছে। মহাস্থানগড়ের মাটি খুঁড়ে অনেকগুলাে ঐতিহাসিক নিদর্শন উদ্ধার করা হয়েছে। এখানে একটি ব্রাহ্মী শিলালিপি পাওয়া গেছে। এটি হচ্ছে বাংলার প্রাচীনতম শিলালিপি। এখানে পােড়া মাটির ফলক ও ভাস্কর্য স্বর্ণ ও রৌপ্য মুদ্রা পাথর ও কাঁচের পুঁতি পাওয়া গেছে। এখানে গােবিন্দ ভিটা লক্ষিন্দরের মেধ ও গােকুল মেধ নামে ধর্মীয় পুরাকীর্তি রয়েছে। প্রাচীনকালের একটি দুর্গ ভাঙা অবস্থায় এখনাে দেখতে পাওয়া যায়। দুর্গটির পূর্বদিকে করতােয়া নদী এবং অপর তিন দিকে চওড়া খাদের চিহ্ন রয়েছে। দুর্গের ভেতর এখানে সেখানে অনেকগুলাে পাথরের খন্ড রয়েছে। খােদাই পাথর নামে পরিচিত এক টুকরা বিশেষ ধরনের পাথর পাওয়া গেছে। এই পাথর টুকরাটি প্রায় ৩ ৫ মিটার লম্বা ও ০ ৯১ মিটার চওড়া। মহাস্থানগড়ের দক্ষিণ পূর্ব কোণে মুঘল আমলে নির্মিত এক গম্বুজের একটি মসজিদ রয়েছে। এটি মহাস্থান মসজিদ নামে পরিচিত।
মহাস্থানগড়ের অনেক নিদর্শন এখানকার যাদুঘরে রাখা হয়েছে। এছাড়াও কিছু কিছু নিদর্শন রাজশাহীর বরেন্দ্র যাদুঘরে এবং ঢাকার জাতীয় যাদুঘরে রাখা হয়েছে। ওয়ারী ও বটেশ্বর নরসিংদী জেলার পাশাপাশি দুটি গ্রাম। এখানে কয়েক বছর আগে একটি গুরুত্বপূর্ণ প্রত্নস্থলের সন্ধান পাওয়া গেছে। এটি ওয়ারী বটেশ্বর নামে পরিচিত। এটি মহাস্থান গড়ের মতাে বাংলার একটি সুপ্রাচীন ঐতিহাসিক নিদর্শন। ধারণা করা হয় চার খ্রিষ্টপূর্ব অব্দে মৌর্য যুগে এখানে একটি সভ্যতার যাত্রা শুরু হয়। সমুদ্র বাণিজ্যের সাথে এ অঞ্চলটি যুক্ত ছিল। এখানকার কয়েক কিলােমিটার বিস্তৃত এলাকায় ছাপাঙ্কিত মুদ্রা পাওয়া গেছে। এছাড়া পাথরের অনেকগুলাে হাতিয়ার ও গুটিকা পাওয়া গেছে। ওয়ারী বটেশ্বর অনুসন্ধান কাজ এখনাে চলছে। আগামীতে অনেক নতুন নতুন নিদর্শন পাওয়া যাবে বলে আশা করা যায়।
পাহাড়পুর রাজশাহী বিভাগের নওগাঁ জেলার বদলগাছী উপজেলায় অবস্থিত। এখানে পাল বংশের রাজাদের আমলের প্রত্নস্থলের সন্ধান পাওয়া গেছে। এ প্রত্নস্থলটি প্রায় ২৪ মিটার উচু এবং ০ ১০ বর্গকিলােমিটার বা ১০ হেক্টর এলাকা জুড়ে বিস্তৃত। পাহাড়পুরের পুরাকীর্তি সবচেয়ে গুরুত্বপূর্ণ পুরাকীর্তিটি সােমপুর মহাবিহার নামে পরিচিত। রাজা ধর্মপালের শাসনামলে আনুমানিক ৭৮১ ৮২১ খ্রিঃ এটি নির্মিত হয়। এই বিহারের চারদিকে ১৭৭টি কুঠুরী রয়েছে। মাঝখানে সুউচ্চ একটি মন্দির রয়েছে। তার চারপাশে রয়েছে অনেকগুলাে ছােট মন্দির এবং পুকুর। এছাড়া রন্ধনশালা ভােজনশালা পাকা নর্দমা ও কূপের নিদর্শন রয়েছে। পাহাড়পুরের ধ্বংসস্তুপের ভেতরে পােড়া মাটির বেশকিছু মূর্তি ও চিত্র পাওয়া গেছে। এগুলাের বেশির ভাগ বাংলার জীবজন্তুর মূর্তি। এছাড়াও চুনবালি ও ধাতব মূর্তিও পাওয়া গেছে। পাহাড়পুরের পুরাকীর্তি প্রাচীন বাংলার ধর্ম ও সংস্কৃতির ঐতিহাসিক নিদর্শনগুলাের অন্যতম। প্রতিবছর অনেক দেশি বিদেশি পর্যটক পাহাড়পুর ভ্রমণে যান। ভ্রমণকারীদের জন্য এখানে একটি যাদুঘর ও বিশ্রামাগার রয়েছে। এখন আমরা পাহাড়পুরের মাটি খুঁড়ে যে সব নিদর্শন পাওয়া গেছে তার চারটি উল্লেখ করে নিচের ছকটি পূরণ করি।
কুমিল্লা শহর থেকে আট কিলােমিটার দক্ষিণ পশ্চিমে ময়নামতি অবস্থিত। রাজা মাণিক চন্দ্রের স্ত্রী ময়নামতির কাহিনী এ জায়গার সঙ্গে জড়িত। ময়নামতির প্রত্ন নিদর্শনসমূহ আট থেকে বারাে শতক পর্যন্ত প্রায় চারশত বছরের দক্ষিণ পূর্ব বাংলার ঐতিহাসিক বৈশিষ্ট্যের পরিচয় বহন করে। এখানে অনেকগুলাে প্রত্নস্থলের সন্ধান পাওয়া গেছে। এগুলাের মধ্যে শালবন বিহার কুটিলা মুড়া রানির বাংলাে আনন্দ বিহার রূপবান মুড়া ভােজ বিহার ও ময়নামতি ডিবি বিশেষ উল্লেখযােগ্য। এগুলােতে বাংলার বৌদ্ধ সভ্যতার অনেক নিদর্শন পাওয়া গেছে। বৌদ্ধধর্মের নিদর্শন ছাড়াও এখানে জৈন ও হিন্দু দেব দেবীর অনেক মূর্তি পাওয়া গেছে। এখানকার নিদর্শন দেখে বােঝা যায় যে সে আমলে এখানে বিদ্যাচর্চার সুব্যবস্থা ছিল। এখানে শিক্ষক ও শিক্ষার্থীদের আবাসিক ব্যবস্থারও নিদর্শন পাওয়া গেছে। এখানকার মন্দিরগুলাে কারুকার্য মন্ডিত ছিল। মন্দিরের বাইরের দেয়াল ও অন্যান্য ঘরের সৌন্দর্য বাড়ানাের জন্য পােড়ামাটির ফলক ব্যবহার করা হতাে। পােড়ামাটির ফলকে অলৌকিক জীব ও পৌরাণিক দৃশ্য রয়েছে। এছাড়া বাস্তব অনেক দৃশ্য ও মূর্তি রয়েছে। এগুলাের মধ্যে সিংহ বেজীর সঙ্গে যুদ্ধরত গােখরা সাপ ঘােড়া আগুয়ান হাতি পদ্মে মুখ দেওয়া রাজহাঁস ইত্যাদি দৃশ্য বিশেষ আকর্ষণীয়। তদুপরি ঢাল তলােয়ার হাতে যােদ্ধা নাচের ভঙ্গিতে নারী পুরুষ ইত্যাদির দৃশ্যও বিশেষ উল্লেখযোেগ্য। ময়নামতিতে অনেক সােনা রূপা ও তামার মুদ্রা পাওয়া গেছে। এছাড়া পাথরের ভাস্কর্য ও পােড়া মাটির লিপি ফলক পাওয়া গেছে। আমরা এখন ময়নামতিতে পাওয়া নিদর্শনগুলাের কয়েকটির নাম নিচের ছকে লিখি।
ময়নামতিতে একটি যাদুঘর প্রতিষ্ঠা করা হয়েছে। এ যাদুঘরে অনেক নিদর্শন রাখা হয়েছে।
সােনারগাঁও আমাদের আর একটি গুরুত্বপূর্ণ ঐতিহাসিক স্থান। ঢাকা শহর থেকে প্রায় সাতাশ কিলােমিটার পূর্ব দক্ষিণে মেঘনা নদীর পশ্চিম তীরে সােনারগাঁও অবস্থিত। বর্তমানে সােনারগাঁও নারায়ণগঞ্জ জেলার অন্তর্গত। মধ্যযুগে মুসলিম শাসন আমলে বেশ কিছুকাল এখানে বাংলার সুলতানদের রাজধানী ছিল। মুঘল আমলের বারাে ভূঁইয়াদের মধ্যে সবচেয়ে শক্তিশালী ঈসা খাঁ এবং তাঁর পুত্র মুসা খাঁর রাজধানী ছিল এখানে। এটি সে আমলের প্রসিদ্ধ ব্যবসা কেন্দ্র ছিল।
পানাম নগর সেসব গৌরবময় দিনের কিছু নিদর্শন বর্তমান সােনারগাঁয়ে এখানে সেখানে ছড়িয়ে আছে। নিদর্শনগুলাের মধ্যে বিরাট আকারের দীঘি মাটির স্থূপ ধ্বংসপ্রাপ্ত কেল্লা মসজিদ এবং পানাম নগরের ধ্বংসাবশেষ বিশেষভাবে উল্লেখযােগ্য। এখানে সুলতান গিয়াসউদ্দিন আযম শাহের মাজার রয়েছে। মুঘল সুবেদার শায়েস্তা খানের আমলে ঢাকা রাজধানী হিসেবে প্রতিষ্ঠা পেলে সােনারগাঁর গুরুত্ব ধীরে ধীরে লােপ পায়।
সােনারগাঁয়ের গৌরব ধরে রাখার জন্য শিল্পাচার্য জয়নুল আবেদীন ১৯৭৫ সালে এখানে একটি লােকশিল্প যাদুঘর প্রতিষ্ঠা করেন। লালবাগ দুর্গ আমাদের ঐতিহাসিক নিদর্শনগুলাের মধ্যে বিশেষ উল্লেখযােগ্য। এটি বর্তমান পুরানাে ঢাকার দক্ষিণ পশ্চিম প্রান্তে বুড়িগঙ্গা নদীর নিকটবর্তী স্থানে অবস্থিত। ১৬৭৮ সালে মুঘল সম্রাট আওরঙ্গজেবের পুত্র শাহজাদা মােহাম্মদ আযম ঢাকার সুবেদার থাকাকালে এটি তৈরির কাজ শুরু হয়। তাকে ঢাকা ত্যাগ করতে হয় বলে তিনি এটি শেষ করে যেতে পারেন নি। ফলে এটি অসম্পূর্ণ থেকে যায়। এ দুর্গের উত্তর ও দক্ষিণ দিকে দুটি প্রবেশ পথ রয়েছে। দক্ষিণ দিকের প্রবেশ পথে গােপনে বের হওয়ার জন্য অনেকগুলাে সুড়ঙ্গ পথ ছিল। এ দুর্গের ভেতরে দিওয়ান ই আম নামক দরবার হল তিন গম্বুজ বিশিষ্ট একটি মসজিদ ও একটি পুকুর রয়েছে। এছাড়া রয়েছে শায়েস্তা খানের কন্যা পরী বিবির মাজার। লালবাগ দুর্গের বিশেষ বৈশিষ্ট্য হলাে যে এটি সম্পূর্ণ ইটের তৈরি। এর চারদিকেও ইটের তৈরি উঁচু প্রাচীর রয়েছে। এ দুর্গটির মাঝখানে খােলা জায়গা আছে। মুঘল শাসকগণ খােলা জায়গায় সুন্দর সুন্দর তাবুতে বাস করতেন। তবে মাঝখানে একটি দোতলা ছােট্ট সুরম্য প্রাসাদ ছিল। বর্তমানে সেখানে একটি যাদুঘর প্রতিষ্ঠা করা হয়েছে। আহসান মঞ্জিল ঢাকার নবাবদের প্রাসাদ ছিল। এটি বুড়িগঙ্গা নদীর তীরে কুমারটুলিতে অবস্থিত। মুঘল আমলে বরিশালের জামালপুর পরগনার জমিদার শেখ এনায়েতউল্লাহ এ প্রাসাদটি তৈরি করান। তাঁর পুত্র মতিউল্লাহর নিকট থেকে ফরাসিরা এটি ক্রয় করে ব্যবসা কেন্দ্রে পরিণত করেন। ঢাকার নবাব খাজা আলিমউল্লাহ ১৮৩০ সালে ফরাসিদের নিকট থেকে ক্রয় করে এটিকে আবার প্রাসাদে পরিণত করেন। নবাব আব্দুল গণি নিজ পুত্র আহসানউল্লাহর নাম অনুসারে এটিকে আহসান মঞ্জিল নামকরণ করেন। আহসান মঞ্জিল বাংলাদেশের একটি উল্লেখযােগ্য স্থাপত্য নিদর্শন। এ প্রাসাদের উত্তর ও দক্ষিণ দিকে দীর্ঘ বারান্দা আছে। প্রাসাদটিতে কুমুদ কলি নামক সুন্দর একটি গম্বুজ রয়েছে। আহসান মঞ্জিলে জলসা ঘর দূরবার হল রং মহল বিশেষভাবে প্রসিদ্ধ ছিল। জমিদার ব্যবস্থা বিলুপ্তি ঘটলে আহসান মঞ্জিলের জৌলুস কমে আসে। এ প্রাসাদের ঐতিহাসিক গুরুত্ব ধরে রাখার জন্য ১৯৮৫ সালে বাংলাদেশ সরকার এর তত্ত্বাবধানের ব্যবস্থা গ্রহণ করে। বর্তমানে আহসান মঞ্জিলকে যাদুঘরে পরিণত করা হয়েছে। উপরে আলােচিত নিদর্শনগুলাে ছাড়া বাংলাদেশের বিভিন্ন স্থানে আরও ছােটখাট অনেক ঐতিহাসিক নিদর্শন রয়েছে। এসব নিদর্শন আমাদের অতীত সভ্যতা ও সংস্কৃতির পরিচয় বহন করে। আমরা এসব ঐতিহ্যে গৌরব বােধ করি। আমরা এসব ঐতিহাসিক স্থান ও নির্দশন দেখব। আমরা এগুলাে সাধ্যমতাে সংরক্ষণ করব।
মহাস্থানগড় বাংলার খ্রিষ্টপূর্ব চার শতক থেকে পরবর্তী পনেরাে শত বছরের বেশি সময় কালের ইতিহাসের সাক্ষ্য বহন করে।
ওয়ারী বটেশ্বর মহাস্থানগড়ের মতাে বাংলার একটি সুপ্রাচীন ঐতিহাসিক নিদর্শন। পাহাড়পুরে পাল বংশের রাজাদের আমলের প্রত্নস্থলের সন্ধান পাওয়া গেছে। ময়নামতিতে বিদ্যাচর্চার সুব্যবস্থা ছিল। মুসলিম শাসন আমলে বেশ কিছুকাল সােনারগাঁও বাংলার সুলতানদের রাজধানী ছিল। মুঘল সম্রাট আওরঙ্গজেবের পুত্র শাহজাদা মােহাম্মদ আযমের শাসন আমলে লালবাগ দুর্গ তৈরি হয়।
নবাব আব্দুল গণি নিজ পুত্র আহসানউল্লাহর নাম অনুসারে প্রাসাদটির আহসান মঞ্জিল নামকরণ করেন।
বাংলাদেশের ঐতিহাসিক প্রত্নস্থলে পাওয়া বিভিন্ন নিদর্শনের তালিকা তৈরি করা। বাংলাদেশের ঐতিহাসিক স্থানের ছবি সংগ্রহ করা।
বাংলাদেশ একটি উন্নয়নশীল দেশ। এদেশের অর্থনৈতিক কর্মকাণ্ডে কৃষি শিল্প আমদানি রপ্তানি ইত্যাদি গুরুত্বপূর্ণ ভূমিকা পালন করে। আমরা এখন বাংলাদেশের কৃষি শিল্প আমদানি ও রপ্তানি সম্পর্কে জানব।
বাংলাদেশের কৃষি বাংলাদেশ একটি কৃষি প্রধান দেশ। বেশিরভাগ মানুষ কৃষির সাথে যুক্ত। বাংলাদেশের জনসংখ্যার শতকরা প্রায় ৮০ ভাগ প্রত্যক্ষ ও পরােক্ষভাবে কৃষির উপর নির্ভরশীল। কৃষিখাত জনবহুল বাংলাদেশের খাদ্য সরবরাহের প্রধান উৎস হিসেবে কাজ করে। তদুপরি এদেশের রপ্তানি আয়ের একটি উল্লেখযােগ্য অংশ আসে কৃষি পণ্য থেকে। বর্তমানে ২০১১ ১২ অর্থবছরে বাংলাদেশের মােট জাতীয় আয়ে কৃষির অবদান প্রায় ২০ । প্রধান কৃষিজাত দ্রব্য বাংলাদেশে বিভিন্ন ধরনের কৃষিজাত দ্রব্য উৎপন্ন হয়। এদের মধ্যে কতগুলাে হলাে খাদ্য জাতীয় কৃষিদ্রব্য আর কতগুলাে হলাে অর্থকরি কৃষিদ্রব্য। এখন আমরা খাদ্য জাতীয় ও অর্থকরী কৃষিদ্রব্য সম্পর্কে জানব। খাদ্য জাতীয় কৃষিদ্রব্য ধান গম ভূট্টা আলু তৈলবীজ মসলা বাংলাদেশের প্রধান প্রধান খাদ্য জাতীয় ফসল বা কৃষিদ্রব্য। নিচে এগুলাের বিবরণ তুলে ধরা হল। ভাত বাংলাদেশের মানুষের প্রধান খাদ্য। তাই ধান বাংলাদেশের প্রধান ফসল। বাংলাদেশের প্রায় সব অঞ্চলের জলবায়ু ধান চাষের জন্য বিশেষ সহায়ক। এজন্য দেশের প্রায় সর্বত্র ধান উৎপন্ন হয়। বাংলাদেশে আউশ আমন ও বােরাে এই তিন ধরনের ধান চাষ হয়।
বাংলাদেশে দিনে দিনে ধান চাষের পদ্ধতি উন্নত হচ্ছে। ফলে বাৎসরিক ধান উৎপাদন বৃদ্ধি পাচ্ছে। বর্তমানে বাংলাদেশে উৎপাদিত ধান থেকে প্রতিবছর প্রায় ৩ কোটি ৪০ লক্ষ মেট্রিক টন চাল পাওয়া যায়। আমাদের চালের চাহিদার বেশিরভাগ দেশের ধান থেকে মেটানাে সব হয়।
বাংলাদেশে গমের তৈরি খাদ্য ধীরে ধীরে জনপ্রিয়তা লাভ করছে। ফলে গম চাষের প্রসার ঘটছে। শীতকালে গমের চাষ করা হয়। সাধারণত উত্তর ও পশ্চিম অঞ্চলের জেলাগুলােতে গমের চাষ বেশি হয়।
বাংলাদেশে প্রতিবছর প্রায় ১০ লক্ষ মেট্রিক টন গম উৎপন্ন হয়। তবে দেশের চাহিদা মেটানাের জন্য প্রতিবছর প্রায় ৫ লক্ষ মেট্রিক টন গম বিদেশ থেকে আমদানি করতে হয়।
ডাল বাংলাদেশের আর একটি গুরুত্বপূর্ণ কৃষিদ্রব্য। এদেশে বিভিন্ন প্রজাতির ডাল উৎপন্ন হয়। এগুলাের মধ্যে ছােলা মসুর মটর মুগ মাসকলাই খেসারি অড়হর ইত্যাদি প্রধান। দেশের উত্তর ও পশ্চিম অঞ্চলের জেলাগুলােতে ডাল চাষ বেশি হয়। বাংলাদেশে প্রতিবছর প্রায় ৭ ৮ লক্ষ মেট্রিক টন ডাল উৎপন্ন হয়। তবে দেশে প্রতিবছর ৩৫ থেকে ৪০ লক্ষ মেট্রিক টন ডালের চাহিদা রয়েছে। ফলে বিপুল পরিমাণ ডাল বিদেশ থেকে আমদানি করতে হয়।
পৃথিবীর অনেক দেশে আলু প্রধান খাদ্য। বাংলাদেশেও আলু একটি গুরুত্বপূর্ণ খাদ্য। এদেশের দোআঁশ এবং বেলে দোআঁশ মাটি আলু চাষের জন্য বিশেষ উপযােগী। বাংলাদেশে কয়েক ধরনের আলু চাষ হয়। তবে গােল আলু এবং মিষ্টি আলুর চাষ বেশি হয়। বাংলাদেশে প্রতিবছর প্রায় ৪০ লক্ষ মেট্রিক টন বিভিন্ন ধরনের আলু উৎপন্ন হয়।
তৈল মানুষের খাদ্য চাহিদার একটি গুরুত্বপূর্ণ দিক। বাংলাদেশে প্রতিবছর বিপুল পরিমাণ খাবার তৈলের চাহিদা রয়েছে। এদেশে তৈলবীজ হিসেবে প্রধানত সরিষা তিসি ও বাদাম চাষ করা হয়। সব মিলিয়ে বাংলাদেশে বছরে প্রায় ৫ লক্ষ মেট্রিক টন তৈলবীজ উৎপন্ন হয়। এদেশে উৎপাদিত তৈলবীজ থেকে এ চাহিদার কিছুটা পূরণ হয় মাত্র। ফলে বিদেশ থেকে প্রচুর পরিমাণে খাবার তৈল আমদানি করতে হয়। মসলা
বাংলাদেশে কয়েক ধরনের মসলা উৎপন্ন হয়। এগুলাের মধ্যে পেঁয়াজ রসুন আদা মরিচ বিশেষ উল্লেখযােগ্য। এসব কৃষি দ্রব্য দেশে মসলার চাহিদা অনেকখানি পূরণ করে। তবে মরিচ ক্ষেত ঘাটতি মেটানাের জন্য প্রতিবছর বিদেশ থেকে কিছু পরিমাণ মসলা আমদানি করতে হয়।
বাংলাদেশে প্রধান অর্থকরি কৃষিদ্রব্যগুলাে হচ্ছে পাট চা ও তামাক। এদেশের কৃষিপণ্য রপ্তানি আয়ের সিংহভাগ আসে এ তিনটি দ্রব্য থেকে। পাট বাংলাদেশের প্রধান অর্থকরি কৃষিদ্রব্য। পৃথিবীতে বাংলাদেশেই সবচেয়ে বেশি পরিমাণ পাট উৎপন্ন হয়। পাট ও পাটজাত দ্রব্য রপ্তানির মাধ্যমে বাংলাদেশ প্রতিবছর বিপুল পরিমাণ বৈদেশিক মুদ্রা অর্জন করে। এজন্য বাংলাদেশে পাটকে সােনালী আঁশ বলা হয়। বাংলাদেশের মাটি ও জলবায়ু পাট চাষের জন্য বিশেষ উপযােগী। এদেশের সব এলাকাতে পাটের চাষ হয়। তবে বৃহত্তর ঢাকা ময়মনসিংহ ফরিদপুর কুমিল্লা পাবনা কুষ্টিয়া যশাের ও খুলনা জেলায় বেশি পাট উৎপন্ন হয়। বাংলাদেশে প্রতি বছর প্রায় ৪৫ লক্ষ মেট্রিক টন পাট উৎপন্ন হয়। এদেশের বিপুল সংখ্যক মানুষ পাট চাষ ও ব্যবসার সাথে যুক্ত। ফলে বাংলাদেশের মানুষের অর্থনৈতিক জীবনের বড় অংশ পাটের উপর নির্ভরশীল।
পাটের মতাে চা বাংলাদেশের অর্থনীতিতে গুরুত্বপূর্ণ ভূমিকা পালন করে। বাংলাদেশের জলবায়ু চা চাষের জন্য উপযােগী। বাংলাদেশের পূর্ব ও দক্ষিণ অঞ্চলের জেলাগুলােতে বেশি চা উৎপন্ন হয়। এগুলাের মধ্যে সিলেট চট্টগ্রাম ও পার্বত্য চট্টগ্রাম বিশেষভাবে উল্লেখযােগ্য। তবে বর্তমানে দিনাজপুর ও পঞ্চগড় জেলাতেও চা চাষ হচ্ছে। বাংলাদেশে অনেকগুলাে চা বাগান রয়েছে। প্রতিবছর বাংলাদেশে বিপুল পরিমাণ চা উৎপন্ন হয়। এদেশের চাহিদা পূরণ করে উল্লেখযােগ্য পরিমাণ চা বিদেশে রপ্তানি করা হয়। বিদেশে বাংলাদেশের চায়ের বিশেষ সুনাম রয়েছে। চা রপ্তানি করে বাংলাদেশ প্রতিবছর অনেক বৈদেশিক মুদ্রা অর্জন করে। তামাক বাংলাদেশের অনেক অঞ্চলে তামাক চাষ হয়। তবে রংপুর দিনাজপুর লালমনিরহাট কুষ্টিয়া মেহেরপুর চুয়াডাঙ্গা ঝিনাইদহ মানিকগঞ্জ বান্দরবান কক্সবাজার প্রভৃতি জেলায় বেশি তামাক উৎপন্ন হয়। এসব অঞ্চলে দেশি ও বিদেশি বিভিন্ন জাতের তামাক চাষ হয়। তামাক সাধারণত সিগারেট ও বিড়ি তৈরিতে ব্যবহৃত হয়। তাছাড়া তামাক দিয়ে জর্দা তৈরি করা হয়। বাংলাদেশ তামাক ও তামাকজাত দ্রব্য রপ্তানি করে প্রতিবছর উল্লেখযােগ্য পরিমাণ বৈদেশিক মুদ্রা অর্জন করে। তবে তামাক মানুষের স্বাস্থ্যের জন্য ক্ষতিকর। ফলে এর চাষ নিরুৎসাহিত করা হচ্ছে। এগুলাে ছাড়াও বাংলাদেশে তুলা সুপারি রেশম রাবার ইত্যাদি অর্থকরি কৃষিদ্রব্য উৎপন্ন হয়। তাছাড়া বালাদেশের কৃষকেরা কিছু ভিন্ন ধরনের উৎপাদনমুখী কাজও করে থাকেন। যেমন আপেল বরই চাষ স্ট্রবেরি চাষ মাছ চাষ এবং হাঁস মুরগি পালন।
বাংলাদেশের শিল্প প্রতিটি দেশের অর্থনীতিতে শিল্প গুরুত্বপূর্ণ ভূমিকা পালন করে। বর্তমানে ২০১১ ১২ অর্থবছরে বালাদেশের অর্থনীতিতে মােট জাতীয় আয়ে শিল্পের অবদান প্রায় ৩০ । বাংলাদেশের শিল্প ব্যবস্থা এখনও অনেকটা দুর্বল। তবে ক্রমে তা প্রসার লাভ করছে। বাংলাদেশের প্রধান শিল্পগুলাে হচ্ছে পাট শিল্প বস্ত্র শিল্প চিনি শিল্প ওষুধ শিল্প সার। শিল্প কাগজ শিল্প এবং চামড়া শিল্প। এগুলাে সম্পর্কে এখন আমরা জানব। পাট শিল্প বালাদেশে অনেকগুলাে পাটের কারখানা রয়েছে। কারখানাগুলাে প্রধানত নারায়ণগঞ্জ চাঁদপুর খুলনা দৌলতপুরসহ নদী তীরবর্তী শহর অঞ্চলে অবস্থিত। এসব শিল্প কারখানায় পাট দিয়ে নানা রকম পণ্য তৈরি হয়। এগুলাের মধ্যে চট চটের তৈরি বস্তা ও নানা রকম ব্যাগ বিশেষ উল্লেখযােগ্য। পাট দিয়ে কার্পেট তৈরি হয়। বর্তমানে পাটের তৈরি সুতা দিয়ে বস্ত্র উৎপাদন করা হচ্ছে। এসব পণ্য দেশের চাহিদা মেটায়। আবার বিদেশেও রপ্তানি হয়। তাতে বাংলাদেশ অনেক বৈদেশিক মুদ্রা অর্জন করে। দেশের পাট শিল্পে বিপুল সংখ্যক মানুষ নিয়ােজিত রয়েছে। পনেরাে কোটি মানুষের বস্ত্র চাহিদা মেটানাের জন্য বাংলাদেশের বিভিন্ন স্থানে বস্ত্র কারখানা প্রতিষ্ঠিত হয়েছে। তবে ঢাকা নারায়ণগঞ্জ এবং আশেপাশের জেলাগুলােতে বেশি বস্ত্রকল রয়েছে। বাংলাদেশের বস্ত্র শিল্প দেশের বস্ত্র চাহিদা সম্পূর্ণ মেটাতে পারে না। এ জন্য বিদেশ থেকে বস্ত্র আমদানি করতে হয়।
বর্তমানে বাংলাদেশের একটি বিশেষ গুরুত্বপূর্ণ শিল্প হলাে পােশাক শিল্প। বাংলাদেশের বিভিন্ন এলাকায় পােশাক কারখানা গড়ে উঠেছে। এসব কারখানায় পােশাক তৈরি হয়। এ পােশাকের বেশিরভাগ বিদেশে রপ্তানি হয়। বাংলাদেশের পােশাক শিল্পে কয়েক লক্ষ নারী ও পুরুষ কাজ করে। পােশাক রপ্তানি করে বাংলাদেশ প্রতিবছর অনেক বৈদেশিক মুদ্রা অর্জন করে। চিনিও বাংলাদেশের একটি গুরুত্বপূর্ণ শিল্প। বাংলাদেশে পনেরােটি সরকারি চিনিকল রয়েছে। এছাড়াও দুএকটি বেসরকারি চিনিকল প্রতিষ্ঠিত হয়েছে। এসব চিনিকলের মধ্যে ফরিদপুর চিনিকল জয়পুরহাট চিনিকল মােবারকগঞ্জ চিনিকল নাটোর চিনিকল রাজশাহী চিনিকল রংপুর চিনিকল ও উত্তর বাংলা চিনিকল বিশেষভাবে উল্লেখযােগ্য। বাংলাদেশে প্রতিবছর প্রায় ২ লক্ষ মেট্রিক টন চিনি উৎপাদন হয়। কিন্তু দেশে প্রতিবছর প্রায় ১৪ লক্ষ মেট্রিক টন চিনির চাহিদা রয়েছে। ফলে বাংলাদেশকে প্রতিবছর বিপুল পরিমাণ চিনি আমদানি করতে হয়। বাংলাদেশের ফেঞ্চুগঞ্জ ঘােড়াসাল আশুগঞ্জ চট্টগ্রাম তারাকান্দি প্রভৃতি স্থানে সার কারখানা রয়েছে। এসব কারখানায় উৎপাদিত সার দেশের সম্পূর্ণ চাহিদা পূরণ করতে পারে না। ফলে প্রতি বছর বিপুল পরিমাণ সার আমদানি করতে হয়।
কাগজ শিল্প বাংলাদেশে কয়েকটি কাগজের কল রয়েছে। চন্দ্রঘােনা খুলনা ও পাকশীতে রয়েছে সরকারি কাগজ কল। দেশের বিভিন্ন স্থানে কয়েকটি বেসরকারি কাগজ কল প্রতিষ্ঠিত হয়েছে। এসব কলে উৎপাদিত কাগজ দেশের চাহিদার অনেকখানি পূরণ করে। কিছু পরিমাণ কাগজ বিদেশ থেকে আমদানি করা হয়।
বাংলাদেশে বেশ কয়েকটি সিমেন্ট কারখানা রয়েছে। এগুলাের মধ্যে ছাতক সিমেন্ট কারখানা শাহ সিমেন্ট কারখানা মেঘনা সিমেন্ট কারখানা আকিজ সিমেন্ট কারখানা লাফার্জ সুরমা সিমেন্ট কারখানা হােলসিম সিমেন্ট কারখানা বিশেষভাবে উল্লেখযােগ্য। দেশের কারখানাগুলােতে আমাদের চাহিদার অধিকাংশ সিমেন্ট উৎপাদিত হয়। ওষুধ শিল্প বাংলাদেশ ওষুধ শিল্পে অগ্রগতি লাভ করেছে। এদেশে উন্নতমানের ওষুধ তৈরি হচ্ছে। বাংলাদেশের ওষুধ বিদেশেও রপ্তানি হচ্ছে। এখানকার উল্লেখযােগ্য ওষুধ কারখানাগুলাে হলাে এসিআই অপসােনিন স্কয়ার ফার্মা বেক্সিমকো ফার্মা ইত্যাদি । ক্ষুদ্র ও কুটির শিল্প বাংলাদেশে বেশ কয়েক ধরনের ক্ষুদ্র ও কুটির শিল্প রয়েছে। এগুলাের মধ্যে চামড়া শিল্প সাবান শিল্প বিড়ি শিল্প তাঁত শিল্প রেশম শিল্প মৃৎ শিল্প কাঁসা শিল্প কাঠ শিল্প ইত্যাদি উল্লেখযােগ্য। সারাদেশে শতশত বছর ধরে এসব ক্ষুদ্র ও কুটির শিল্প মানুষের দৈনন্দিন চাহিদা মিটিয়ে আসছে। এসব শিল্পের মাধ্যমে অসংখ্য মানুষের কর্মসংস্থান হচ্ছে। বাংলাদেশের অর্থনীতিতে ক্ষুদ্র ও কুটির শিল্প গুরুত্বপূর্ণ ভূমিকা পালন করে। বাংলাদেশে চামড়া শিল্প একটি উল্লেখযােগ্য শিল্প। এ শিল্পে পশুর চামড়া দিয়ে জুতা ব্যাগ ইত্যাদি তৈরি হয়। বাংলাদেশে উৎপাদিত চামড়াজাত পণ্য বিদেশেও রপ্তানি হয়। সাবান শিল্প পরিষ্কার পরিচ্ছন্নতার কাজে সাবান ব্যবহার করা হয়। দেশে প্রতিদিন প্রচুর সাবানের চাহিদা রয়েছে। সাবান কারখানা এ চাহিদা পূরণ করে। বাংলাদেশে তামাক কারখানাগুলােতে সিগারেট বিড়ি জর্দা ইত্যাদি তৈরি হয়। ধূমপান স্বাস্থ্যের জন্য ক্ষতিকর। তা সত্ত্বেও অনেক মানুষ ধূমপান করে। দেশে প্রতিদিন লক্ষ লক্ষ সিগারেট ও বিড়ির চাহিদা রয়েছে। তামাক শিল্প এ চাহিদা পূরণ করে। বাংলাদেশের তামাকজাত পণ্য বিদেশেও রপ্তানি হয়। তাঁত শিল্প বাংলাদেশের প্রাচীন শিল্প। আমাদের দেশে তাতের চাহিদা প্রচুর। বাংলাদেশে শহর ও গ্রামে বহু তাঁত রয়েছে। এদেশের বস্ত্র চাহিদার একটি বড় অংশ তাতে বােনা কাপড়ে পূরণ হয়। তাঁতে বােনা কাপড়ের মধ্যে জামদানী টাঙ্গাইল শাড়ি মণিপুরি শাড়ি উল্লেখযােগ্য। এছাড়াও লুঙ্গি গামছা চাদর ইত্যাদিও তাতে উৎপাদিত হয়। বহুলােক এ শিল্পে নিয়ােজিত থেকে জীবিকা নির্বাহ করছে।
বাংলাদেশের উত্তরাঞ্চলে রেশম গুটি চাষ হয়। এ রেশম গুটি থেকে রেশম সুতা পাওয়া যায়। রেশম সুতা দিয়ে শাড়ী ও কাপড় তৈরি হয়। এ শিল্প আমাদের জনপ্রিয় পােশাকের চাহিদা মেটায়। বাংলাদেশে প্রচুর কাঠের তৈরি জিনিস ব্যবহার করা হয়। এগুলাের মধ্যে পালং খাট চৌকি সােফা আলমারি চেয়ার টেবিল ও বেঞ্চ বিশেষভাবে উল্লেখযােগ্য। কাঠ দিয়ে বাড়িঘরও তৈরি করা হয়। এজন্য সারাদেশে কাঠ শিল্প গড়ে উঠেছে। বাংলাদেশের সুন্দরবন পার্বত্য চট্টগ্রাম ও সিলেটের পাহাড়ী বনাঞ্চলের কাঠ এ শিল্পে প্রধানত ব্যবহার করা হয়।
মৃৎশিল্প বাংলাদেশের সভ্যতা সংস্কৃতি ও অর্থনীতির সাথে মৃৎ শিল্প ঘনিষ্ঠভাবে সম্পর্কযুক্ত।
আমাদের সমাজে এখনও নানাকাজে মাটির তৈরি জিনিস ব্যবহার করা হয়। যেমন কলস হাড়ি পাতিল টব ফুলদানি পুতুলসহ বিভিন্ন খেলনা ইত্যাদি। মৃৎ শিল্প এ চাহিদা পুরণ করে। কাঁসা শিল্প কাঁসার তৈরি জিনিস আমরা বিভিন্ন কাজে ব্যবহার করি। কাঁসা শিল্প এই চাহিদা পূরণ করে। জামালপুর জেলার ইসলামপুর টাঙ্গাইল জেলার কাগমারি ও ঢাকা জেলার ধামরাই কাঁসা শিল্পের জন্য বিখ্যাত। বাংলাদেশের অর্থনীতিতে আমদানি ও রপ্তানির গুরুত্ব অপরিসীম। প্রতিবছর বাংলাদেশ বিভিন্ন দেশ থেকে নানা ধরনের পণ্য আমদানি করে। আবার বিভিন্ন দেশে অনেক ধরনের পণ্য রপ্তানি করে। বাংলাদেশকে প্রতিবছর অনেক পণ্য আমদানি করতে হয়। প্রধান আমদানি পণ্যগুলাে হচ্ছে বিভিন্ন রকম যন্ত্রপাতি শিল্পের কাঁচামাল খাদ্যপণ্য পেট্রোলিয়াম ও পেট্রোলিয়ামজাত পণ্য।
বাংলাদেশ প্রতিবছর বেশ কিছু দ্রব্য রপ্তানি করে। এগুলাের মধ্যে হিমায়িত খাদ্য তৈরি পােশাক কাঁচা পাট পাটজাত দ্রব্য চামড়া চা ইত্যাদি বিশেষভাবে উল্লেখযােগ্য। বাংলাদেশে রপ্তানির তুলনায় আমদানি বেশি হয়। ফলে আমদানি ও রপ্তানির মধ্যে অর্থনৈতিক ভারসাম্যহীন অবস্থা বিরাজ করছে।
চট্টগ্রাম সমুদ্র বন্দর বাংলাদেশের অর্থনীতিতে কৃষি ও শিল্প উভয়ের অবদান রয়েছে। আমাদের অর্থনীতিকে শক্তিশালী করতে হলে কৃষি উৎপাদন আরও বাড়াতে হবে। শিল্প ব্যবস্থাকেও আরও শক্তিশালী করতে হবে। রপ্তানি প্রব্যের পরিমাণ বাড়াতে হবে। আমদানির পরিমাণ দিনে দিনে কমাতে হবে। তাহলে বাংলাদেশ দ্রুত উন্নতি লাভ করবে। বিভিন্ন দ্রব্য ছাড়াও বাংলাদেশ জনশক্তি রপ্তানি করে যা থেকে প্রচুর বৈদেশিক মুদ্রা আয় হয়। বাংলাদেশের জনসংখ্যার প্রায় শতকরা আশি ভাগ প্রত্যক্ষ ও পরােক্ষভাবে কৃষির উপর নির্ভরশীল। ধান গম ভুট্টা আলু তৈলবীজ মসলা বাংলাদেশের প্রধান প্রধান খাদ্য জাতীয় ফসল। পাট চা ও তামাক বাংলাদেশের প্রধান অর্থকরী কৃষিদ্রব্য। বাংলাদেশের প্রধান শিল্পগুলাে হচ্ছে পাট শিল্প পােশাক শিল্প চিনি শিল্প ওষুধ শিল্প সার শিল্প কাগজ শিল্প ও চামড়া শিল্প।
বাংলাদেশের অর্থনীতিতে ক্ষুদ্র ও কুটির শিল্প গুরুত্বপূর্ণ ভূমিকা পালন করে। প্রতিবছর বাংলাদেশ বিভিন্ন দেশ থেকে নানা ধরনের পণ্য আমদানি করে। আবার বিভিন্ন দেশে অনেক ধরনের পণ্য রপ্তানি করে।
বাংলাদেশের প্রধান প্রধান কৃষি দ্রব্য ও শিল্প পণ্যের তালিকা তৈরি করা। বাংলাদেশের প্রধান প্রধান আমদানি ও রপ্তানি পণ্যের তালিকা তৈরি করা।
চতুর্থ শ্রেণিতে আমরা বাংলাদেশের জনসংখ্যা জনসংখ্যার ঘনত্ব এবং জনসংখ্যার বৃদ্ধির কারণ সম্পর্কে জেনেছি। এ অধ্যায়ে আমরা বাংলাদেশের জনগণের মৌলিক চাহিদার উপর অতিরিক্ত জনসংখ্যার প্রভাব সম্পর্কে আলােচনা করব। এছাড়াও জনসম্পদ বলতে কী বুঝি এবং বাংলাদেশের জনসংখ্যাকে কিভাবে জনসম্পদে রূপান্তর করা যায় ইত্যাদি বিষয়ে জানব।
আমরা জানি যে খাদ্য বস্ত্র বাসস্থান শিক্ষা চিকিৎসা ইত্যাদি বিষয়গুলাে মানুষের মৌলিক চাহিদা। অতিরিক্ত জনসংখ্যার মৌলিক চাহিদা পূরণ করা বাংলাদেশের মতাে উন্নয়নশীল দেশে প্রায়ই অসম্ভব হয়ে পড়ে। আর এর প্রভাব পড়ে দেশের সমগ্র জনগণের উপর। বাংলাদেশে প্রতিবছর প্রায় ২৫ লক্ষ টন খাদ্য ঘাটতি হয়। অতিরিক্ত জনসংখ্যা বাংলাদেশের খাদ্য ঘাটতির একটি প্রধান কারণ। তাই কৃষি প্রধান দেশ হয়েও বাংলাদেশে খাদ্য সংকট দেখা দিচ্ছে। এখানে জমির তুলনায় আমাদের জনসংখ্যা অনেক বেশি। তাই অতিরিক্ত মানুষের খাদ্য চাহিদা মেটাতে আমাদের প্রতি বছর বিদেশ থেকে খাদ্য আমদানি করতে হয়। অতিরিক্ত জনসংখ্যার বসতি স্থাপনের জন্য কৃষি জমির পরিমাণও কমে যাচ্ছে। খাদ্যের অভাব হলে শিশুসহ দরিদ্র জনগােষ্ঠী পুষ্টিহীনতায় ভােগে। খাদ্যের পাশাপাশি বিশুদ্ধ পানির রয়েছে তীব্র সংকট। খাদ্য ও পানীয় জলের সংকট দেশের ভবিষ্যৎ জনগােষ্ঠীর উন্নয়নে বাধা হয়ে দাঁড়ায়। বস্ত্রের উপর জনসংখ্যা বৃদ্ধির প্রভাব মানুষের মৌলিক চাহিদার মধ্যে অন্যতম হচ্ছে পরিধেয় বস্ত্র। কিন্তু পরিবারে লােকসংখ্যা বেশি হলে অনেক মা বাবা সবসময় সন্তানদের প্রয়ােজনীয় কাপড় কিনে দিতে পারেন না। উপযুক্ত পােশাক না থাকার কারণে অনেক শিশু বিদ্যালয়ে আসতে চায় না।
জাতিসংঘের তথ্যমতে বাংলাদেশে প্রায় দশ লাখ মানুষ গৃহহীন। বর্তমানে যে দ্রুত হারে জনসংখ্যা বাড়ছে তাতে প্রতিবছর প্রায় তিন লাখ মানুষের জন্য অতিরিক্ত বাসস্থান প্রয়ােজন। সম্পদের সীমাবদ্ধতার কারণে সরকারের পক্ষে অতিরিক্ত জনগােষ্ঠীর বাসস্থান দেয়া সম্ভব হচ্ছে না। নিচের চিত্র থেকে দেখা যাচ্ছে শহরে ছিন্নমূল মানুষেরা মানবেতর অবস্থায় বসবাস করছে।
একটি দেশের অন্যতম সম্পদ হচ্ছে সে দেশের শিক্ষিত জনগােষ্ঠী। কিন্তু বাংলাদেশের জনসংখ্যার অর্ধেকেরও বেশি অক্ষরজ্ঞান নেই। শিক্ষার ক্ষেত্রে সফলতা আসা সত্ত্বেও শিক্ষার হার বাড়ছে না। এর প্রধান কারণ হচ্ছে সম্পদের তুলনায় অতিরিক্ত জনসংখ্যা। এ কারণে শিক্ষাখাতে প্রয়ােজন অনুযায়ী শ্রেণিকক্ষ শিক্ষক ও অন্যান্য সুযােগ সুবিধা দেওয়া যাচ্ছে না। আবার অনেক দরিদ্র মা বাবা তাদের সব সন্তানকে বিদ্যালয়ে পাঠাতে পারেন না। এর ফলে অনেক শিশু বিদ্যালয়ে ভর্তি হতে পারে না বা লেখাপড়া শেষ না করে ঝরে পড়ে। জনসংখ্যা বৃদ্ধির কারণে আমাদের স্বাস্থ্যের উপর নেতিবাচক প্রভাব পড়ছে। অতিরিক্ত জনসংখ্যার পুষ্টির চাহিদা মেটানাে বাধা প্রাপ্ত হচ্ছে। তাছাড়া সবার জন্য চিকিৎসা সেবা নিশ্চিত করাও রাষ্ট্রের পক্ষে প্রায় অসম্ভব হয়ে দাঁড়িয়েছে। বাংলাদেশে প্রায় অর্ধেক জনসংখ্যাই চিকিৎসা সেবা থেকে বঞ্চিত। প্রতি ৪০৪৩ জনের জন্য মাত্র ১ জন প্রশিক্ষণপ্রাপ্ত চিকিৎসক রয়েছেন। হাসপাতাল বা কমিউনিটি ক্লিনিকগুলােতেও চাহিদার তুলনায় রােগীর সংখ্যা অনেক বেশি। ফলে অনেকেই উপযুক্ত চিকিৎসা সেবা থেকে বঞ্চিত হচ্ছে। খাদ্য বস্ত্র বাসস্থান চিকিৎসা ইত্যাদি সবকিছু মিলেই নির্ধারিত হয় দেশের জনগণের জীবনযাত্রার মান। এ প্রসঙ্গে আমরা আগেই আলােচনা করেছি। অতিরিক্ত জনসংখ্যার চাপে দেশে দারিদ্র্য বিমােচন বাধাপ্রাপ্ত হচ্ছে বেকারত্ব বাড়ছে ও মানুষের জীবনযাত্রার মান বৃদ্ধি পাচ্ছে না।
প্রয়ােজনের তুলনায় জনসংখ্যা বৃদ্ধির ফলে মানুষের যাতায়াতের জন্য পর্যাপ্ত যানবাহনের ব্যবস্থাও করা যায় না। দেশে সামাজিক অস্থিরতা বেড়ে যাওয়া ও উন্নয়ন প্রক্রিয়া ব্যাহত হওয়ার পেছনেও অতিরিক্ত জনসংখ্যা অন্যতম কারণ। অতিরিক্ত জনসংখ্যা দেশের নারী উন্নয়নের জন্যও বাধা। কারণ নারী উন্নয়নের জন্য নারী শিক্ষার প্রসার দরকার। কর্মসংস্থান বৃদ্ধি দরকার। সামাজিক মর্যাদা বৃদ্ধির প্রয়ােজন। আর দরকার সিদ্ধান্ত গ্রহণ প্রক্রিয়ায় নারীর অংশগ্রহণ। কিন্তু তাদের সন্তান জন্মদান ও লালন পালনে অধিক সম্পদ ব্যয় করতে হয় বলে উন্নয়ন ব্যাহত হয়। বর্তমানে বাংলাদেশে পরিবেশ সমস্যা একটি প্রধান আলােচিত বিষয়। অতিরিক্ত জনসংখ্যার কারণে অধিক ফসল ফলাতে প্রচুর রাসায়নিক সার কীটনাশক ব্যবহার করা হচ্ছে। এগুলাে পুকুর ও নদীর পানি নষ্ট করছে। আবার ঘনবসতিপূর্ণ এলাকার জনগণ নানাভাবে পরিবেশ দূষণ করছে।
বনের গাছপালা কেটে বাড়িঘর তৈরি করছে বা জীবিকা নির্বাহ করছে। ভূ গর্তের পানির অতিরিক্ত উত্তোলন হচ্ছে বর্ধিত জনগণের চাহিদা মেটাতে। এভাবে জনসংখ্যা বৃদ্ধির ফলে বাংলাদেশে চিরচেনা পরিবেশ ও জলবায়ুর পরিবর্তন ঘটছে। ফলে দেশ মারাত্মক সংকটের দিকে যাচ্ছে। জনসম্পদ একটি দেশের অর্থনৈতিক উন্নয়নের তিনটি উপাদানের মধ্যে দুটি হচ্ছে জনসম্পদ ও প্রাকৃতিক সম্পদ। তৃতীয়টি হচ্ছে মূলধন। তবে প্রাকৃতিক সম্পদ ও মূলধনকে কাজে লাগানাের জন্য প্রয়ােজন জনসম্পদ। জনসম্পদ হচ্ছে কোন দেশের শ্রমশক্তি। বাংলাদেশে মূলধন কম হলেও প্রাকৃতিক সম্পদ ও জনসম্পদে সমৃদ্ধ। তবে এদেশের অতিরিক্ত জনসংখ্যাকে দক্ষ জনসম্পদে রূপান্তরের মাধ্যমে অর্থনৈতিক উন্নয়ন সম্ভব বলে মনে করেন বিশেষজ্ঞরা। বাংলাদেশে যথেষ্ট মূলধন না থাকলেও আছে পর্যাপ্ত জনসংখ্যা। এই জনসংখ্যার দক্ষতা বাড়ানাের মাধ্যমে তাদের মানব মূলধন বা দক্ষ জনসম্পদে রূপান্তর করা সম্ভব। কারণ মূলধন ও প্রাকৃতিক সম্পদের সুষ্ঠু ব্যবহার নির্ভর করে দক্ষ জনসম্পদের উপর। তাই দক্ষ জনসম্পদ অর্থনৈতিক উন্নয়নের অন্যতম প্রধান ও অপরিহার্য শর্ত। বাংলাদেশের অতিরিক্ত জনসংখ্যাকে যদি দক্ষ জনসম্পদে রূপান্তর করা যায় তবে জনসংখ্যা দেশের জন্য সমস্যা হয়ে অর্থনৈতিক উন্নয়নে সহায়ক হবে। দক্ষ জনসম্পদ গঠনের কয়েকটি উপায় এখানে আলােচনা করা হলাে
মানব সম্পদ উন্নয়নের মূল উপাদান হচ্ছে শিক্ষা। শিক্ষা ব্যবস্থার ব্যাপক উন্নয়নের মাধ্যমে জনসম্পদকে দক্ষ করে তােলা যায়। তাই শিক্ষা ব্যবস্থাকে যুগােপযােগী করে জনসম্পদকে আরও সমৃদ্ধ করার প্রতি সরকারকে দৃষ্টি দিতে হবে। কর্মমুখী শিক্ষা ব্যবস্থার জন্য কারিগরি শিক্ষার প্রসার প্রয়ােজন।
শ্রমশক্তির দক্ষতা বৃদ্ধির পূর্বশর্ত হলাে শিক্ষা প্রশিক্ষণ ও স্বাস্থ্যসেবা দেয়ার মাধ্যমে তাদের কর্মক্ষমতা ও গুণগত মান বৃদ্ধি।
অতিরিক্ত জনসংখ্যার দক্ষতা বাড়াতে গেলে অনেক সময় সম্পদেরও প্রয়ােজন হয়। কিন্তু জনসংখ্যা কম হলে সীমিত সম্পদ দিয়েও তাদেরকে দক্ষ করে তােলা সম্ভব হয়।
জনসংখ্যা কম হলে শিক্ষা ও প্রশিক্ষণের গুণগত মানও বজায় রাখা যায়। তবে বর্তমান জনসংখ্যা সমস্যা সমাধান করার জন্যও প্রয়ােজন শিক্ষা ও প্রশিক্ষণের ব্যবস্থা করা। আর তা করতে পারলে এই জনসংখ্যা দক্ষ জনসম্পদে পরিণত হবে। জীবনযাত্রার মান বৃদ্ধি উপযুক্ত বাসস্থান পরিবেশ ও মানসম্মত জীবন যাপন সুষম ও পুষ্টিকর খাদ্য গ্রহণ ইত্যাদি বিষয়গুলাে সু স্বাস্থ্যের মূল উপাদান। উপযুক্ত খাদ্য ও পুষ্টি পরিবেশসম্মত আবাসন ও স্বাস্থ্যসেবা নিশ্চিত করার মাধ্যমে অতিরিক্ত জনসংখ্যাকে সম্পদে রূপান্তর করা যায়।বাংলাদেশের জনসংখ্যাকে দক্ষ জনশক্তি হিসেবে গড়ে তুলতে হলে প্রয়ােজন সুষ্ঠু পরিকল্পনা প্রণয়ন ও বাস্তবায়ন। এই লক্ষ্যে প্রতিনিয়ত কাজ করে যেতে হবে। বাংলাদেশে বেকার সমস্যা যেমন প্রকট তেমনি দক্ষ শ্রমিকেরও অভাব রয়েছে। কর্মসংস্থান বৃদ্ধি করা ও শ্রমের দক্ষতা বৃদ্ধি এই দুটি বিষয়ের উপর যথেষ্ট গুরুত্ব দিলে বাংলাদেশের জনসম্পদ উন্নত হবে ও বেকার সমস্যার সমাধান হবে। মানব সম্পদ রপ্তানি আমাদের শ্রমশক্তির দক্ষতা বাড়াতে পারলে এই বিশাল জনগােষ্ঠী জনসম্পদে রূপান্তরিত হবে। কারণ পৃথিবীর বহুদেশে মূলধন বা প্রাকৃতিক সম্পদ থাকলেও জনসম্পদের অভাব থাকায় দক্ষ জনসম্পদের প্রচুর চাহিদা রয়েছে। এসব দেশে বাংলাদেশের দক্ষ জনসম্পদ রপ্তানি করতে পারলে বাংলাদেশ অর্থনৈতিকভাবে সমৃদ্ধ হবে। বর্তমানে যারা বিদেশে যাচ্ছেন তারা অনেকসময় অদক্ষতার কারণে বেশি বৈদেশিক মুদ্রা আয় করতে পারেন না। আবার অনেককে প্রতারিত হয়ে দেশে ফিরে আসতে হয়। প্রশিক্ষণ নিয়ে দক্ষ হয়ে বিদেশে গেলে প্রচুর বৈদেশিক মুদ্রা আয় করা যাবে এবং দেশের অবস্থাও ভালাে হবে। এগুলাে ছাড়া আরও অনেক উপায়ে জনসংখ্যাকে জনসম্পদে রূপান্তর করা যায়।
দেশের জনসংখ্যা বেশি হলে মৌলিক চাহিদা ঠিকমতাে পূরণ করা যায় না। বাংলাদেশে জনসংখ্যাকে জনসম্পদে রূপান্তর করার সুযােগ আছে।
অতিরিক্ত জনসংখ্যাকে দক্ষ জনসম্পদে রূপান্তরের মাধ্যমে দেশের অর্থনৈতিক উন্নয়ন করা সম্ভব।
দক্ষ জনসম্পদ রপ্তানির মাধ্যমে বাংলাদেশের প্রচুর বৈদেশিক মুদ্রা আয় করার সুযােগ আছে।
পর্যবেক্ষণের ভিত্তিতে মৌলিক চাহিদা ও জীবনযাত্রার মানের উপর অধিক জনসংখ্যার প্রভাব চিহ্নিত ও বর্ণনা করা।
ছবি চিত্র চার্ট ইত্যাদি প্রদর্শনের মাধ্যমে বিষয়বস্তু সম্পর্কে ধারণা দেয়া।
পৃথিবীর বিভিন্ন দেশে প্রাকৃতিক ও সামাজিক কারণে নানা ধরনের দুর্যোগ ঘটে বিশ্বে আবহাওয়া ও জলবায়ু নানা কারণে বদলে যাচ্ছে। যার জন্যে বিভিন্ন দুর্যোগ হচ্ছে বা বেড়ে যাচ্ছে।
এই অধ্যায়ে আমরা আবহাওয়া জলবায়ু ও দুর্যোগ সম্পর্কে জানব। কোন স্থানের স্বল্প সময়ের অর্থাৎ ১ থেকে ৭ দিনের বায়ু তাপ বৃষ্টিপাত প্রভৃতির গড় অবস্থাকে আবহাওয়া বলে। সাধারণত ৩০ বছরের বেশি সময়ের আবহাওয়ার গড়কেই জলবায়ু বলা হয়। জলবায়ু পরিবর্তনের কারণ বিভিন্ন কারণে বিশ্বের জলবায়ু পরিবর্তিত হয়ে যাচ্ছে। যেমন কলকারখানা যানবাহনের ধোয়া বন জঙ্গলের পরিমাণ কমে যাওয়া নদী ধ্বংস হওয়া জলাধার ভরাট করা ইত্যাদি কারণে প্রকৃতির ক্ষতি হয়। বিশ্বে তাপমাত্রা বেড়ে বরফ গলে যায় সমুদ্রের পানির উচ্চতা বেড়ে যায়। মানুষের নানা প্রকার কর্মকাণ্ডে এভাবে জলবায়ু পরিবর্তন হয়। জলবায়ু পরিবর্তনের ফলে বাংলাদেশে নানা রকম প্রভাব দেখা যাচ্ছে। যেমন গড় তাপমাত্রা বৃদ্ধি পাচ্ছে। অতিবৃষ্টি বা অনাবৃষ্টি হচ্ছে। ঘূর্ণিঝড়ের সংখ্যা বেড়ে যাচ্ছে। বারবার ভয়াবহ বন্যা হচ্ছে। মাটির লবণাক্ততা বেড়ে কৃষিজমির ক্ষতি করছে। গাছপালা ও প্রাণী ধ্বংস হয়ে যাচ্ছে। ভূ গর্ভস্থ পানির স্তর নিচে নেমে যাচ্ছে। জলবায়ু পরিবর্তনের কারণে এ ধরনের আরও বহু প্রভাব দেখা যাচ্ছে। ফলে বাংলাদেশ নানা দুর্যোগের সম্মুখীন হচ্ছে।
দুর্যোগ হচ্ছে একটি মারাত্নক পরিস্থিতি। দুর্যোগ মানুষ অন্যান্য প্রাণী সম্পদ ও পরিবেশের অনেক ক্ষতি করে। এ ক্ষয়ক্ষতির পরিমাণ এত বেশি হয় যে একটি দেশের নিজস্ব সম্পদ দিয়ে তা পূরণ করা প্রায় অসম্ভব হয়ে পড়ে।
আমরা আগেই জেনেছি যে প্রাকৃতিক ও মানুষের কর্মকাণ্ডের ফলে জলবায়ুর পরিবর্তন ঘটছে। আর জলবায়ু পরিবর্তনের ফলে বাংলাদেশ পৃথিবীর অন্যতম দুর্যোগপ্রবণ দেশে পরিণত হয়েছে। জলবায়ু পরিবর্তনের ফলে বাংলাদেশে প্রতি বছর অতিবৃষ্টি বন্যা ঘূর্ণিঝড় জলােচ্ছ্বাস ইত্যাদি ঘটছে। পরিবেশেরও ক্ষতি হচ্ছে যেমন বন ধ্বংস হচ্ছে কৃষিজমির উর্বরতা নষ্ট হচ্ছে পানি ও বাতাস দূষিত হচ্ছে। আর তাই দুর্যোগ মােকাবেলার জন্য আমাদের বিশেষ প্রস্তুতি নেয়া প্রয়ােজন। ধারণা করা হচ্ছে জলবায়ু পরিবর্তনের ফলে ২০৫০ সালের মধ্যে বাংলাদেশের ২০ শতাংশ এলাকা সমুদ্রে তলিয়ে যেতে পারে। এতে খাদ্য কৃষি ও অন্যান্য উৎপাদন কমে যাবে। পরিবেশ ক্ষতিগ্রস্ত হবে ও কোটি কোটি মানুষ গৃহহীন হবে। বাংলাদেশে জলবায়ু পরিবর্তনজনিত বিভিন্ন দুর্যোগ যেমন আইলা সিডরের মত ঘূর্ণিঝড় ঘন ঘন আঘাত হানছে। মানুষ ঘরবাড়ি হারাচ্ছে। নিজ এলাকা ছেড়ে অন্যত্র চলে যাচ্ছে। জলবায়ু পরিবর্তনজনিত দুর্যোগের কারণে মানুষের দারিদ্র্য জনসংখ্যার ঘনত্বের মতাে সমস্যা বহুগুণ বেড়ে যাচ্ছে। বন্যা ও ঘূর্ণিঝড়ে মানুষ পশুপাখি মাছসহ অন্যান্য প্রাণী ফসল ঘরবাড়ি গাছপালা রাস্তাঘাট সবকিছুরই ক্ষতি হয়। এসব দুর্যোগের সময় মানুষ আশ্রয় পানি খাদ্য চিকিৎসা কর্মসংস্থানের অভাবসহ বিভিন্ন সংকটে পড়ে। শিশুরাও বিদ্যালয়ে যেতে পারে না। ফলে তাদের লেখাপড়ার ক্ষতি হয়। অনেক সময় বন্যা ও ঘূর্ণিঝড়ে বাড়িঘরে পানি উঠে যায়। তখন অনেকেরই ঘরবাড়ি ছেড়ে আশ্রয়কেন্দ্রে চলে যেতে হয়। কখনাে কখনাে উঁচু রাস্তা বা বাঁধের উপরে মাচা বানিয়ে অনেক পরিবার বসবাস করে। সেখানে খাদ্যাভাব বিশুদ্ধ পানির অভাবের কারণে অনেকে অসুস্থ হয়ে পড়ে। এর মধ্যে পানিবাহিত রােগই বেশি হয় যেমন ডায়রিয়া আমাশয় চর্মরােগ ইত্যাদি। দুর্যোগের ফলে অনেক মানুষ সর্বস্ব হারিয়ে গ্রাম থেকে শহরে ভাসমান জনগােষ্ঠী হিসেবে জীবনযাপন করতে বাধ্য হয়।
বাংলাদেশের প্রধান দুর্যোগগুলাের মধ্যে বন্যা ঘূর্ণিঝড় জলােচ্ছ্বাস ও আগুনলাগা সম্পর্কে আমরা চতুর্থ শ্রেণিতে জেনেছি। এবার আরও কয়েকটি দুর্যোগ যেমন নদীভাঙ্গন খরা ও ভূমিকম্প সম্পর্কে জানব। বাংলাদেশে শতকরা প্রায় ৬৪ ভাগ এলাকায়ই বিভিন্ন ধরনের দুর্যোগ ঘটে। এর মধ্যে দক্ষিণের সমুদ্র উপকূলীয় অঞ্চল উত্তরাঞ্চল চর হাওর ও নদী তীরবর্তী অঞ্চল বিশেষভাবে উল্লেখযােগ্য। বাংলাদেশে অসংখ্য নদী ও তাদের শাখা প্রশাখা রয়েছে। বিভিন্ন কারণে নদীগুলাের পাড় ভেঙে যায়। এগুলাের মধ্যে রয়েছে প্রাকৃতিক ও মানবসৃষ্ট কারণ। প্রাকৃতিক কারণের মধ্যে প্রধান হলাে জোয়ার ভাটা ভূমিকম্প ইত্যাদি। অন্যদিকে মানবসৃষ্ট কারণের মধ্যে রয়েছে অপরিকল্পিত নদী খনন বালু উত্তোলন নদী তীরবর্তী গাছপালা কাটা ইত্যাদি। বন্যা প্রাকৃতিক নিয়মে হলেও মানুষের কর্মকাণ্ড এর তীব্রতা বাড়িয়ে দেয়। মারাত্মক বন্যা নদী ভাঙনের অন্যতম কারণ। বন্যার সময় নদী ভাঙন মারাত্মক রূপ ধারণ করে। এর ফলে কৃষিজমি ঘরবাড়ি জনবসতি এমনকি পুরাে গ্রাম নদী গর্ভে বিলীন হয়ে যায়।
সরকারি হিসাব মতে বাংলাদেশে প্রতি বছর প্রায় ১০ ০০০ হেক্টর জমি নদী ভাঙনের শিকার হয়। লক্ষ লক্ষ মানুষ গৃহহীন হয়। সামাজিক জীবন ব্যাহত হয়। শিশুদের শিক্ষাজীবনের ক্ষতি হয়।
দীর্ঘকাল ধরে শুষ্ক আবহাওয়া ও অপর্যাপ্ত বৃষ্টিপাতের কারণে খরা হয়। বাংলাদেশে অতিরিক্ত জনসংখ্যা অপরিকল্পিত উন্নয়ন গাছপালা কেটে ফেলা ও বায়ু দূষণ ইত্যাদি বায়ু মন্ডলকে শুষ্ক করে ফেলে। এসব কারণে বৃষ্টিপাতও কমে যায়। এগুলাে মিলিতভাবে বাংলাদেশের উত্তরাঞ্চলের জেলাগুলােতে খরার প্রবণতা বাড়িয়ে দিচ্ছে।
জলবায়ু পরিবর্তনের ফলে খরাপীড়িত অঞ্চল তপ্ত হয়ে উঠে। কুয়া খাল বিল শুকিয়ে যায়। নদীর স্বাভাবিক প্রবাহ কমে যায়। ভূ গর্ভস্থ পানির স্তর নীচে নেমে যায় আর মাটির আর্দ্রতা কমে যায়। মাঠের ফসল ফলাতে কষ্ট হয়। গবাদি পশুর খাদ্য সংকট দেখা দেয়। বাংলাদেশের উত্তরাঞ্চলের বেশিরভাগ মানুষ খাবার পানি চাষাবাদ পশুপালনের জন্য সরাসরি বৃষ্টির ওপর নির্ভরশীল। তাই খরা তাদের জন্য একটি মারাত্মক দুর্যোগ। অত্যধিক গরমে শিশুরা বিদ্যালয়ে যেতে পারে না বা ঠিকমতাে পড়ালেখা করতে পারে না। অনেকে জ্বর ডায়রিয়া হাম ইনফুয়েঞ্জা আমাশয়সহ নানা অসুখে ভােগে। হাঁস মুরগির মড়ক দেখা দেয়। খরার সময় তেমন কাজ থাকে না। তাই অনেকের আয় বন্ধ হয়ে যায়।
সাম্প্রতিককালে বাংলাদেশে প্রায়ই মৃদু ও মাঝারি ধরনের ভূমিকম্প হচ্ছে। বিজ্ঞানীদের মতে ছােট ছােট ভুমিকম্প বড় ভূমিকম্পের পূর্বাভাস। বড় ভূমিকম্প হলে অনেক ক্ষতি হবে। ভূমিকম্প মােকাবিলার জন্য এখন থেকেই প্রস্তুতি নিতে হবে। ভূমিকম্প সহ্য করতে পারে এভাবে বাড়িঘর তৈরি করার পদক্ষেপ নিতে হবে। এভাবে ভুমিকম্পের ক্ষতি কমানাে সম্ভব।
ভূমিকম্পের সময় আমাদের করণীয়গুলাে নিচে পড়ি।
পুরােপুরি শান্ত থাকতে হবে। আতঙ্কিত হয়ে ছুটোছুটি করা যাবে না। বিছানায় থাকলে বালিশ দিয়ে মাথা ঢেকে দিতে হবে। কাঠের টেবিল বা শক্ত কোন আসবাপত্রের নিচে আশ্রয় নিতে হবে। বারান্দা আলমারি জানালা বা ঝােলানাে ছবি থেকে দূরে থাকতে হবে। পাকা দালানে থাকলে বিম এর পাশে দাঁড়াতে হবে। প্রথম ভূকম্পন থেমে যাবার পর সারিবদ্ধভাবে ঘর থেকে বের হয়ে খালি জায়গায় আশ্রয় নিতে হবে। প্রাথমিক চিকিৎসা ব্যবস্থা বাড়িতেই রাখতে হবে। সহপাঠী সমবয়সী শিক্ষক ও অভিভাবক সবার সাথে ভূমিকম্পের ঝুঁকি ও করণীয় বিষয়গুলাে আলােচনা করতে হবে।
এসব দুর্যোগ ছাড়াও বালাদেশে বিভিন্ন অঞ্চলে কালবৈশাখী টর্নেডাে জলােচ্ছ্বাস শৈত্য প্রবাহ ভূ গর্ভস্থ পানিতে আর্সেনিক দূষণ জলাবদ্ধতা লবণাক্ততা বৃদ্ধি প্রভৃতি দুর্যোগ হয়। জলবায়ু পরিবর্তনের কারণে এই দুর্যোগ গুলাের প্রবণতাও বেড়ে যাচ্ছে ও সম্পদের ক্ষতি করছে। তাই প্রতিটি দুর্যোগ মােকাবেলায় আমরা নিজেদের প্রস্তুত রাখব। প্রাকৃতিক ভারসাম্য নষ্ট হয় জলবায়ুর পরিবর্তন হয় এবং দুর্যোগের কারণ হয়ে দাড়ায় এমন কোন কাজ করব না। টেলিভিশন রেডিও ইত্যাদির মাধ্যমে দুর্যোগের পূর্বাভাস জানতে পারলে তা সাথে সাথে এলাকায় মাইকযােগে প্রচার করে মানুষকে সতর্ক করব।
দুর্যোগের পূর্বাভাস মাইকযােগে প্রচার করে মানুষকে সতর্ক করা হচ্ছে।
প্রাকৃতিক ও সামাজিক নানা কারণে প্রতিনিয়ত পৃথিবীর জলবায়ু পরিবর্তিত হচ্ছে। জলবায়ু পরিবর্তনের ফলে পৃথিবীতে বিভিন্ন দুর্যোগের সৃষ্টি হচ্ছে। এসকল দুর্যোগের কারণে মানুষের স্বাভাবিক জীবনযাত্রা ব্যাহত হয়। প্রতিটি দুর্যোগ সম্পর্কে আমরা ভালােভাবে জানার চেষ্টা করব ও মােকাবেলায়। নিজেদের প্রস্তুত রাখব।
আমরা মানুষ। মানুষ হিসেবে আমাদের সবার সুস্থ ও সুন্দরভাবে বেঁচে থাকার অধিকার আছে। এজন্য আমাদের কিছু সুযােগ সুবিধা প্রয়ােজন হয়। যেমন আমরা লেখাপড়া করি। স্বাধীনভাবে চলাচল করি। মত প্রকাশ করি। সবাই নিজ নিজ ধর্ম পালন করি। বিপদে পড়লে আইন শৃঙ্খলা রক্ষায় নিয়ােজিত লােকজন আমাদের বিপদ থেকে মুক্ত হতে সাহায্য করে। সমাজের সদস্য হিসেবে এরকম আরও অনেক সুযােগ সুবিধা আমাদের প্রয়ােজন। মানুষের ভালােভাবে বেঁচে থাকার জন্য প্রয়ােজনীয় এসব সুযােগ সুবিধা পাওয়ার অধিকারগুলােকে বলা হয় মানবাধিকার। জাতিসংঘ ১৯৪৮ সালের ১০ই ডিসেম্বর মানুষের এসব অধিকারকে স্বীকৃতি দিয়ে অনুমােদন করেছে মানবাধিকার সার্বজনীন ঘােষণাপত্র। এ ঘােষণাপত্র অনুযায়ী জাতি ধর্ম বর্ণ বয়স নারী পুরুষ আর্থিক অবস্থা ভেদে বিশ্বের সব দেশের সব মানুষের এগুলাে পাওয়ার অধিকার আছে। মানুষ হিসেবে আমাদের অধিকার নিচের ছকে কয়েকটি মৌলিক মানবাধিকার জেনে নিই।
সব মানুষ জন্মগতভাবে স্বাধীন। আইনের চোখে সব মানুষ সমান । স্বাধীনভাবে চলাফেরা করার অধিকার । সবার সমান মজুরি পাওয়ার অধিকার । সমাজে সবার সমান মর্যাদা ও অধিকার। বিচার পাওয়ার অধিকার । শিক্ষা গ্রহণের অধিকার । সম্পত্তির অধিকার। প্রত্যেকের নিরাপত্তা লাভের অধিকার। নিজ নিজ ধর্ম পালনের অধিকার। কাউকে নির্যাতন ও অত্যাচার না করা । নিজের চিন্তা ও মত প্রকাশের অধিকার । খেয়াল খুশিমত গ্রেফতার ও আটক না করা । নারী পুরুষের সমান অধিকার। আমাদের দেশে জাতি ধর্ম বর্ণ নির্বিশেষে সবার এ অধিকারগুলাে রয়েছে।
মানবাধিকারগুলাে মানুষের জীবনকে ভালােভাবে গড়ে তুলতে সাহায্য করে। লেখাপড়া শিখে যােগ্যতা ও মর্যাদার সাথে সমাজে বসবাসের সুযােগ করে দেয়। মানুষের ভালাে গুণগুলােকে বিকশিত হতে সাহায্য করে। মানুষে মানুষে সম্প্রীতি তৈরি করে। সমাজে শান্তি প্রতিষ্ঠায় সাহায্য করে। স্বাধীন এবং সুস্থভাবে বেঁচে থাকা ও সুন্দর সমাজ প্রতিষ্ঠার জন্য তাই মানবাধিকারের বিকল্প নেই। পরিবার সমাজ ও রাষ্ট্রের কাছ থেকে আমরা মানবাধিকারগুলাে পেয়ে থাকি। আমাদের সবার দায়িত্ব হলাে মানবাধিকারগুলাে বাস্তবায়ন করা। জীবনের সব ক্ষেত্রে আমরা তাই মানবাধিকারগুলাে আদায়ে চেষ্টা করব। অন্যের অধিকার যাতে ব্যাহত না হয় সে বিষয়েও আমাদের খেয়াল রাখতে হবে। কারাে অধিকার নষ্ট হতে পারে এরকম কাজ আমাদের কখনােই করা উচিত নয়। মানবাধিকার বিরােধী কয়েকটি কাজ আমরা জেনেছি মানবাধিকারগুলাে আমাদের সবার ক্ষেত্রে প্রযােজ্য। এজন্য সবার মানবাধিকারকে শ্রদ্ধা করা উচিত। ভালাে করে ভেবে দেখি এগুলাে আমরা মেনে চলি কি না ? আমাদের সমাজে প্রায়ই মানবাধিকার লঙ্ঘনের ঘটনা শােনা যায়। অনেক সময় না জানার কারণেও আমরা মানবাধিকার বিরােধী কাজ করি। নিচে আমাদের সমাজে মানবাধিকার লঙ্ঘনের কয়েকটি উদাহরণ পড়ি। আমাদের দেশে অনেকে শিক্ষার অধিকার থেকে বঞ্চিত। বিশেষ করে শিশুরা। অনেক শিশু দারিদ্র্যের কারণে কাজ করতে বাধ্য হয়। গ্রামে শিশুরা ক্ষেতে ইটের ভাটায় কাজ করে। শহরের শিশুরা বাসা বাড়িতে দোকানে কলকারখানায় কাজ করে। অনেকে রাস্তায় ঘুরে বেড়ায়। শিশু শ্রমিকেরা সাধারণত লেখাপড়ার সুযােগ পায় না। শুধু শিশু নয় বড়দের মধ্যেও অনেকে শিক্ষার অধিকার থেকে বঞ্চিত। অথচ শিক্ষার অধিকার একটি প্রধান মানবাধিকার। সকলকে তাই শিক্ষার সুযােগ দেয়া উচিত। অনেক সময় আমরা সামান্য কারণে বা বিনা কারণে শিশু বা অন্যদের শারীরিক নির্যাতন করি। বাড়িতে কাজে সহায়তাকারী ব্যক্তিরা কখনাে কখনাে এ ধরনের ঘটনার শিকার হয়। অনেক সময় তাদের বাড়ির অন্যদের সমান খাবার পােশাক চিকিৎসা ও অন্যান্য সুযােগ সুবিধাও দেয়া হয় না। এতে তাদের মানবাধিকার লঙ্ঘন হয়। মানুষের প্রতি এ ধরনের অন্যায় আচরণ করা উচিত নয়।
কাজে সহায়তাকারী মেয়েকে নির্যাতন করা হচ্ছে। নারী ও শিশুদের পাচার করা হচ্ছে। আমাদের দেশ থেকে প্রায়ই নারী ও শিশুদের বিদেশে পাচার করা হয়। সেখানে তাদের বিভিন্ন ঝুঁকিপূর্ণ ও অমানবিক কাজে ব্যবহার করা হয়। এসব কাজ করতে যেয়ে অনেকে আহত হয়। কেউবা মারা যায়। তাদের পরিবারের সদস্যরাও এতে অনেক কষ্ট পায়। শিশু ও নারী পাচার মানবাধিকার বিরােধী কাজ। এ ধরনের কোন ঘটনা ঘটতে দেখলে তা অবশ্যই পুলিশ এবং অন্যদের জানানাে উচিত।
মানবাধিকার অনুযায়ী জাতি ধর্ম বর্ণ নারী পুরুষ সবার সমান অধিকার আছে। কিন্তু অনেক ক্ষেত্রেই তা দেয়া হয় না। আমাদের সমাজে শিক্ষা খাদ্য মজুরি ও অন্যান্য ক্ষেত্রে নারী পুরুষের মধ্যে বৈষম্য করা হয়। সামাজিক ও শারীরিকভাবে অসুবিধাগ্রস্ত ব্যক্তিরাও এ ধরনের বৈষম্যের শিকার হয়। আমাদের দায়িত্ব সকলকে সমান অধিকার দেওয়া। কোনভাবেই মানুষে মানুষে বৈষম্য করা উচিত নয়। ঘটনাগুলাের মতাে আরও অনেক মানবাধিকার বিরােধী কাজ আমাদের সমাজে ঘটে থাকে। পত্র পত্রিকার পাতায় ও রেডিও টেলিভিশনের খবরে আমরা প্রায়ই এ ধরনের অনেক ঘটনা জানতে পারি। এ ধরনের কাজ করা উচিত নয়। সবার মানবাধিকার রক্ষায় আমাদের সচেতন হতে হবে। সকলের মানবাধিকার রক্ষায় আমাদের কী করা উচিত তা নিচের ছকে লিখি।
মানবাধিকার লঙ্ঘন একটি ঘৃণ্য কাজ। পৃথিবীর সব মানুষের কল্যাণ ও সমান উন্নয়নের জন্য আমাদের অবশ্যই সবার অধিকারকে শ্রদ্ধা করতে হবে। আমরা যদি প্রত্যেকেই এগুলাে মেনে চলার অভ্যাস করি তাহলে আমাদের সমাজটা অনেক সুন্দর হবে। এজন্য আমরা সবার মানবাধিকার রক্ষায় কাজ করব। বাড়িতে বিদ্যালয়ে এবং প্রতিবেশীদের মধ্যে কেউ যদি মানবাধিকার বিরােধী কোনাে কাজ করে তবে তাকে এ বিষয়ে সচেতন করব। প্রয়ােজন হলে প্রতিবাদ করব।
সরকার কর্তৃক এ লক্ষ্যে করা বিভিন্ন আইন মেনে চলব। মানবাধিকার প্রতিষ্ঠায় বিভিন্ন কাজে অংশগ্রহণ করব। নাগরিক হিসেবে এটি আমাদের দায়িত্ব। লােকজন ফেস্টুন হাতে মানবাধিকার রক্ষায় স্লোগান দিচ্ছে।
মানুষ হিসেবে ভালােভাবে বেঁচে থাকার অধিকারগুলােকে বলা হয় মানবাধিকার।
মানুষের সুস্থ সুন্দর বিকাশের জন্য এগুলাে অত্যন্ত প্রয়ােজন। জাতি ধর্ম বর্ণ নির্বিশেষে সবার ক্ষেত্রে এ অধিকারগুলাে সমানভাবে প্রযােজ্য। সমাজের সবার মানবাধিকারকে আমরা শ্রদ্ধা করব এবং এগুলাে রক্ষায় সচেতন থাকব। শিক্ষক শিক্ষার্থীদের সাথে আলােচনার মাধ্যমে মানবাধিকার লঙ্ঘন রােধে কয়েকটি অঙ্গীকার চিহ্নিত করা এবং এ অধ্যায়ের পাঠ শেষে শিশুদের দিয়ে অঙ্গীকারগুলাে পালনে শপথ করানাে। শিশুরা অঙ্গীকারগুলাে পােস্টারে লিখে শ্রেণির দেয়ালে টাঙিয়ে দিবে।
সমাজের সদস্য ও রাষ্ট্রের নাগরিক হিসেবে আমরা বিভিন্ন প্রকার সুযােগ সুবিধা এবং অধিকার ভােগ করি। অধিকারের সাথে কর্তব্যের রয়েছে নিবিড় সম্পর্ক। সেজন্য সমাজ ও রাষ্ট্রের প্রতি আমাদের কিছু দায়িত্ব এবং কর্তব্য আছে। শিশু হিসেবে নিজেদেরকে নিরাপদে রাখাও আমাদের দায়িত্ব। আমরা শিশুরা যদি সুন্দরভাবে বড় হই তাহলে পরিবার সমাজ দেশ সবার মঙ্গল হবে। আমরা ভবিষ্যতে সক্রিয় নাগরিক হিসেবে গড়ে উঠব। সমাজ ও দেশের উন্নয়নে কাজ করতে সক্ষম হব। কাজেই আমাদের দায়িত্ব ও কর্তব্যগুলাে সম্পর্কে জানা উচিত। এ অধ্যায়ে আমরা সমাজ ও রাষ্ট্রের প্রতি আমাদের দায়িত্ব ও কর্তব্য সম্পর্কে জানব। শিশু হিসেবে নিজেদের নিরাপত্তা রক্ষায় আমাদের করণীয় কী সে সম্পর্কে জানব। আমরা সমাজের সদস্য। সমাজকে সুন্দর ও সুশৃঙ্খল রাখা আমাদের সবার দায়িত্ব। এজন্য আমাদের সকলকে মিলেমিশে চলতে হবে। সমাজের বিভিন্ন নিয়মকানুন আচার আচরণ মেনে চলতে হবে। সমাজে বিভিন্ন ধরনের সম্পদ যেমন রাস্তাঘাট পুল সেতু যানবাহন গাছপালা ক্ষেত পুকুর পার্ক ক্লাব ইত্যাদি আছে যা আমাদের জীবনকে সহজ ও সুন্দর করে। এগুলাে সংরক্ষণ করা আমাদের দায়িত্ব। আমরা সমাজের উন্নয়নে কাজ করব। বড়দের শ্রদ্ধা করব। ছােটদের ভালােবাসব। আমাদের সমাজে অনেক অসুবিধাগ্রস্ত মানুষ আছে। তাদের প্রতি সহমর্মিতা দেখাব ও সহযােগিতা করব। সমাজে শান্তি নষ্ট হয় এ ধরনের কাজ করা থেকে বিরত থাকব। অন্যের ক্ষতি করব না। সবার উপকার করার চেষ্টা করব। এসব দায়িত্ব যথাযথভাবে পালন করলে সমাজজীবন আরও সুন্দর হবে। এর ফলে সমাজের সদস্যরা ভালােভাবে জীবনযাপন করতে পারবে। সমাজের প্রতি আমরা আর কী কী দায়িত্ব পালন করতে পারি সে সম্পর্কে চিন্তা করি ও লিখি।
নাগরিক হিসেবে রাষ্ট্রের প্রতি আমাদের অনেক দায়িত্ব ও কর্তব্য রয়েছে। যেমন রাষ্ট্রের প্রতি অনুগত থাকা। নাগরিক হিসেবে এটি আমাদের অন্যতম প্রধান কর্তব্য। আমরা রাষ্ট্রের শাসন মেনে চলব। দেশের স্বার্থকে সবকিছুর উর্ধ্বে গুরুত্ব দিব। আইন মেনে চলা দেশে শান্তি শৃঙ্খলা রক্ষার জন্য বিভিন্ন আইনকানুন আছে। এছাড়াও সরকার বিভিন্ন সময় বিভিন্ন আইন প্রণয়ন করে। এসব আইন মেনে চলা নাগরিক হিসেবে আমাদের কর্তব্য। কোনভাবেই এসব আইন আমরা অমান্য করব না। কারণ আইন অমান্য করলে শাস্তি ভােগ করতে হয়। নিয়মিত কর প্রদান রাষ্ট্র পরিচালনার জন্য অনেক অর্থের প্রয়ােজন। রাষ্ট্রের বিভিন্ন প্রতিষ্ঠান পরিচালনা এবং নাগরিকদের বিভিন্ন সুযােগ সুবিধা দেয়ার জন্য এ অর্থ প্রয়ােজন হয়। নাগরিকদের দেয়া কর থেকে প্রাপ্ত অর্থ দিয়ে সরকার এসব কাজ করে। তাই নিয়মিত কর দেয়া নাগরিকদের কর্তব্য। আমাদের দেশে নাগরিকগণ ১৮ বছর বয়স হলে ভােট দিতে পারে। এর মাধ্যমে নাগরিকগণ রাষ্ট্রের শাসনকাজে অংশগ্রহণ করে। ভােট দেয়া সব নাগরিকের গুরুত্বপূর্ণ দায়িত্ব। দেশে সুশাসন প্রতিষ্ঠা করার জন্য আমাদের সৎ ও যােগ্য ব্যক্তিকে ভােট দেয়া উচিত। রাষ্ট্রের কাজ সুষ্ঠুভাবে সম্পাদনে সহায়তা করা রাষ্ট্র পরিচালনার জন্য সরকার বিভিন্ন কর্মসূচি গ্রহণ করে। নাগরিক হিসেবে আমাদের কর্তব্য হলাে সরকারের এসব কর্মসূচি বাস্তবায়নে সহায়তা করা। এজন্য আমাদের উপর অর্পিত দায়িত্ব সঠিকভাবে পালন করতে হবে। শিক্ষা লাভ দেশের উন্নতির জন্য শিক্ষিত নাগরিক অত্যন্ত প্রয়ােজন। সন্তানদের শিক্ষিত করে গড়ে তােলা প্রত্যেক মা বাবার দায়িত্ব। আর মনােযােগের সাথে লেখাপড়া করা আমাদের দায়িত্ব। নিজের নিরাপত্তা রক্ষায় শিশুর দায়িত্ব ও কর্তব্য। বাড়ির বাইরে নিরাপত্তা রক্ষা আমরা প্রতিদিন ঘরের বাইরে বিভিন্ন ধরনের কাজ করি। এসব কাজ করতে গিয়ে আমরা অনেক সময় বিভিন্ন ধরনের দুর্ঘটনার শিকার হই। নিচে এরকম দুটি দুর্ঘটনা সম্পর্কে জানব। ঘটনা ১ রকিব বন্ধুদের সাথে খেলার জন্য একা ঘরের বাইরে গিয়েছিল। সন্ধ্যা গড়িয়ে রাত হলাে কিন্তু সে ঘরে ফিরল না। রকিবের বাবা মা পুলিশকে জানাল। দশদিন পর রকিবকে একটি গ্রাম থেকে পুলিশ উদ্ধার করল। জানা গেল দুজন অপরিচিত লােক তাকে দোকানে ডেকে নিয়ে আইসক্রিম খেতে দিয়ে অজ্ঞান করে ধরে নিয়ে আটকে রেখেছিল। তারা রকিবের পরিবারের কাছে ১০ লক্ষ টাকা মুক্তিপণ দাবি করেছিল। ঘটনা ২ বিপাশা মায়ের সাথে স্কুলে যাচ্ছিল। তাড়াতাড়ি রাস্তা পার হওয়ার জন্য তারা স্কুলের সামনের ওভার ব্রীজ ব্যবহার না করে নিচে দিয়ে রাস্তা পার হওয়ার চেষ্টা করল। এ সময় একটি দ্রুতগামী বাস তাদেরকে ধাক্কা দিল। ফলে মা ও বিপাশা গুরুতর আহত হলাে। অনেকদিন তাদেরকে হাসপাতালে থাকতে হলাে। এতে তার লেখাপড়ার অনেক ক্ষতি হলাে। ঘটনা দুটি থেকে আমরা কী শিখলাম? বন্ধুদের সাথে আলাপ করি। আমরা প্রায়ই এ ধরনের ঘটনার কথা শুনে থাকি। এর ফলে আরও অনেক বেশি ক্ষতি হতে পারে। আমাদের অপরিচিত ব্যক্তির সাথে কোথাও যাওয়া উচিত নয়। অপরিচিত কেউ কোন জিনিস খেতে দিলে তা খাওয়া উচিত নয়। যদি কোন অপরিচিত ব্যক্তি কোথাও যাওয়া বা খাওয়ার জন্য জোর করে তবে তা আশেপাশে থাকা অন্যদের জানানাে উচিত। তাহলে অনেক বিপদ থেকে রক্ষা পাওয়া সম্ভব হবে। রাস্তায় নানা কারণে দুর্ঘটনা ঘটতে পারে। অসাবধানে পথ চলা দুর্ঘটনার অন্যতম কারণ। এছাড়া ট্রাফিক নিয়ম না মেনে রাস্তায় চলাচল করলে দুর্ঘটনা ঘটতে পারে। যেমন আমরা অনেক সময় ফুটপাথ দিয়ে না হেঁটে রাস্তার মাঝখান দিয়ে হাঁটি। জেব্রাক্রসিং থাকলেও সেটি ব্যবহার না করে যেকোন স্থান দিয়ে রাস্তা পার হই। অনেক সময় রাস্তার মাঝখান দিয়ে দৌড় দিই। বিভিন্ন জায়গায় ওভার ব্রীজ থাকা সত্ত্বেও তা ব্যবহার না করে রাস্তা পার হওয়ার চেষ্টা করি। এসব কারণে প্রতিদিন অনেকেই দুর্ঘটনার শিকার হয়। আমরা নিজেরাও এ ধরনের দুর্ঘটনার শিকার হতে পারি। রাস্তায় পথ চলার সময় আমাদের নিরাপত্তা সম্পর্কে সচেতন থাকতে হবে। রাস্তায় চলার নিয়মগুলাে মেনে চলার অভ্যাস করতে হবে। এজন্য আমরা যথাযথভাবে নিচের কাজগুলাে করব।
নিয়ম মেনে রাস্তা চলি।
ওভার ব্রীজ দিয়ে রাস্তা পার হবাে।
দুপাশে ভালাে করে দেখে নিয়ে যেখানে জেব্রাক্রসিং আছে সেখান দিয়ে রাস্তা পার হবাে।
রাস্তার মাঝখান দিয়ে না হেঁটে ফুটপাথ দিয়ে হাঁটব।
বাড়িতে নিরাপত্তা রক্ষা অনেক সময় বাড়িতে আমরা নানা রকম দুর্ঘটনার শিকার হই। ছুরি কাঁচি দিয়ে খেলতে যেয়ে বা অসতর্ক ব্যবহারের জন্য হাত পা কেটে ফেলি। খালি পায়ে বা ভেজা হাতে বা অসতর্কভাবে বৈদ্যুতিক তার ধরার ফলে অনেকে বিদ্যুৎপিষ্ট হয়। কখনাে কখনাে অনেকে ভুলে বা অজ্ঞতার কারণে ভুল ওষুধ বা কীটনাশক খায়। এর ফলে তাদের জীবন বিপন্ন হতে পারে। অনেকে ভুলে গ্যাসের চুলার চাবি ভােলা রাখে। ফলে গ্যাস বের হয়ে জমে থাকে। জমে থাকা গ্যাসে আগুন জ্বালালে আমাদের শরীরে বা বাড়িতে আগুন লেগে দুর্ঘটনা ঘটতে পারে। মাটির চুলা অসতর্কভাবে ব্যবহারের কারণেও প্রায়ই আগুন লাগার ঘটনা শােনা যায়। এসব বিষয়ে আমাদের সতর্ক থাকতে হবে। দুর্ঘটনা এড়াতে আমরা কীভাবে সতর্ক থাকতে পারি তা নিচের ছকে লিখি।
আজকাল অনেক বাড়িতে বিশেষ করে শহরে চুরি ডাকাতি হয়। অনেক সময় মানুষের জীবনের ওপর হুমকি আসে। এ বিষয়েও আমাদের সতর্ক থাকতে হবে। ঘরের দরজা ভালােভাবে আটকে রাখতে হবে। কোন অপরিচিত লোক যদি বাসায় এসে দরজা ধাক্কা দেয় তবে দরজা খােলা উচিত নয়। যাদের বাবা মা কাজ বা চাকরির জন্য ঘরের বাইরে থাকেন তাদেরকে এ বিষয়ে আরও সচেতন থাকতে হবে। তা হলে আমরা অনেকটা নিরাপদে থাকতে পারব। বাড়িতে একটি প্রাথমিক চিকিৎসার বাক্স রাখতে হবে। এর ফলে কারো বিপদ হলে আমরা প্রথমে ঘরেই চিকিৎসা দিতে পারব। খুব দ্রুত অসুস্থ ব্যক্তিকে হাসপাতালে নিতে হবে।
বাড়ির মতাে বিদ্যালয়ে এবং খেলার মাঠেও বিভিন্ন দুর্ঘটনা ঘটতে পারে। আমরা অনেক সময় চেয়ার টেবিল বা ডেস্কে উঠে লাফালাফি করি। দেয়াল বা গাছ বেয়ে উঠি। অসতর্কতার সাথে দোলনা বা অন্যান্য খেলার সামগ্রী ব্যবহার করি। এর ফলে পড়ে গিয়ে হাত পা মাথা বা শরীরের যেকোনাে জায়গায় ব্যথা পেতে পারি। অনেকে সাঁতার না জানলেও পুকুর বা অন্য কোথাও পানিতে নামে। ফলে অনেকে ডুবে যায়। এর অনেক কাজ আমরা প্রায়ই করে থাকি এর ফলে আমরা দুর্ঘটনায় পড়ি। নিরাপত্তা নষ্ট হতে পারে এরকম। কাজ শিশুদের করা উচিত নয়।
দেয়াল থেকে একটি শিশু মাটিতে পড়ে যাচ্ছে। নিজেদেরকে নিরাপদে রাখার প্রাথমিক দায়িত্ব আমাদের। আমাদের সকলকে এ বিষয়ে
সচেতন থাকতে হবে। আবার পড়ি
সমাজ ও রাষ্ট্রের প্রতি আমাদের বিভিন্ন দায়িত্ব ও কর্তব্য আছে। এগুলাে সঠিকভাবে পালন করা উচিত।
বাড়ি ও বাড়ির বাইরে শিশু নানা রকম দুর্ঘটনার শিকার হতে পারে। বাড়ি রাস্তা বিদ্যালয় খেলার মাঠ ইত্যাদি জায়গায় শিশু যাতে দুর্ঘটনায় না পড়ে সে বিষয়ে আমাদের সচেতন থাকতে হবে।
সমাজ ও রাষ্ট্রের প্রতি দায়িত্ব ও কর্তব্যের তালিকা তৈরি করা। দলগতভাবে শিশুর নিজেদের নিরাপদে রাখার উপায়ের তালিকা তৈরি করা। অভিনয়ের মাধ্যমে দায়িত্ব ও কর্তব্য পালন এবং নিরাপত্তা রক্ষার অনুশীলন করা।
আমাদের চারপাশে নানা রকম মানুষ আছে। আমরা যারা একই শ্রেণিতে পড়ালেখা করি তারা সবাই কিন্তু ঠিক একই রকম নই। কিছু কিছু বিষয়ে যেমন আমাদের অনেক মিল আছে তেমনি অনেক অমিলও আছে। যেমন আমরা কেউ খুব কথা বলতে পছন্দ করি আবার কেউ একটু চুপচাপ থাকতে ভালােবাসি। কারাে শখ ছবি আঁকা কারাে শখ গান শেখা আবার কেউ হয়তাে খেলাধুলায় খুব পারদর্শী। আমাদের প্রত্যেকের প্রতিভায় ভিন্নতা আছে আচরণেও ভিন্নতা আছে। তবে কারাে কারাে আচরণ একটু বেশি অন্যরকম। আমাদের এই অন্যরকম বন্ধুরা আমাদের সাথে হয়তাে বন্ধুত্ব করতে চায় না সবার সাথে মিলেমিশে খেলতেও চায় না। ওরা সবসময় চুপচাপ থাকে অন্যদের মতাে হৈ চৈ না করে একা একা থাকতে চায়। তাদেরকে নাম ধরে ডাকলে সাড়া দেয় না। অন্যের চোখে চোখে তাকায় না। ওদের মধ্যে অনেকে আছে যারা অন্যের স্পর্শ সহ্য করতে পারে না তাই ওদের আদর করতে গেলে রেগে যায় দেখে মনে হয় যেন ভালােবাসা বােঝে না। কোনাে কিছু প্রয়ােজন হলে মুখে না বলে হাত ধরে সেই জিনিসের কাছে টেনে নিয়ে যায়। আমাদের এই বন্ধুরা অনেক সময় স্বাভাবিকভাবে কথা বলতে পারে না কারণ ওরা অনেক শব্দ মনে রাখতে পারে না। ওরা কখনাে কখনাে একই শব্দ বার বার বলতে থাকে। অনেক সময় ওরা নিজের ভাষায় কথা না বলে অন্যের ভাষায় কথা বলে যেমন আমি ভাত খাব না বলে বলতে পারে রাজু ভাত খাবে। ওরা একই কাজ একটানা করতে থাকে। যেমন বারবার সুইচ অন অফ করা বা মাথা ঘােরানাে চোখের সামনে হাতের আঙ্গুল নাড়ানাে শরীর দোলানাে ইত্যাদি।
তাদের এই আচরণ অটিজম নামের একটি বিকাশগত সমস্যার ফলে হয়। এই সমস্যা আক্রান্ত শিশুদের অটিস্টিক শিশু বলে। এটি কোনাে রােগ নয় যে চিকিৎসা করলেই সেরে যাবে। তাদের সমস্যার ধরনগুলাে জেনে সঠিক শিক্ষার মাধ্যমেই তাদেরকে স্বাভাবিক জীবনে অভ্যস্ত করা সম্ভব।
কোনাে কোনাে অটিস্টিক শিশু অন্য শিশুদের মতই লেখাপড়া করতে পারে।
অটিস্টিক শিশু চমক্কার প্রতিভার অধিকারী হয় যেমন ছবি আঁকা অংক করা গান করা।
তারা হয়তাে কোনাে খেলনা নিয়ে না খেলে বং ওগুলো শক্ত করে ধরে বসে থাকবে গন্ধ নেবে বা ঘন্টার পর ঘণ্টা তার
দিকে তাকিয়ে থাকবে।
সকল কাজ বা বিষয়ে একই নিয়মে। করতে চায় দৈনিক কাজের রুটিন বদল হলে খুবই উত্তেজিত
হয়।
শিশুটি আলাে শব্দ গতি
সর্শ স্মাণ বা স্বাদের ক্ষেত্রে অতি সংবেদনশীল থাকে যেমন সংবেদনশীল ত্বকের কারণে সে কোনাে কোনাে কাপড় পরতে
চায় না
তবে জেনে রাখাে এইসব লক্ষণগুলাের কোনাে কোনােটি সাময়িকভাবে অনেক শিশুর মধ্যে থাকতে পারে। তাই এক বা একাধিক লক্ষণ দেখেই কোনাে শিশুকে অটিস্টিক ভাবা ঠিক হবে না। কেবলমাত্র শিশুকে পরীক্ষা নিরীক্ষা ও তার আচরণ পর্যবেক্ষণের মাধ্যমে এই বিষয়ের বিশেষজ্ঞ অটিস্টিক শিশু শনাক্ত করতে পারেন।
৮০
আমরা সবাই সমান
এতক্ষণে আমরা নিশ্চয়ই বুঝতে পেরেছি যে অটিজম কী। আমাদের বিদ্যালয় বা শ্রেণিতে হয়তাে এই ধরনের বন্ধু থাকতে পারে। তাদের সমস্যাগুলাে আমরা জানলাম এবার ভাবাে তাে তাদেরকে আমরা কীভাবে সহযােগিতা করতে পারি? আমরা আমাদের এই বন্ধুদের সাথে এমন কোনাে আচরণ করব না যাতে তারা কষ্ট পায় বা উত্তেজিত হয়। তাই আমরা জেনে নেব আমাদের বন্ধু কী পছন্দ করে আর কোনটি করলে তার কষ্ট হয়। সবাই মিলে তাদেরকে সাহায্য করবাে। খেয়াল রাখবাে তারা যেন বিরক্ত না হয়। আমরা আমাদের শ্রেণি শিক্ষককে সহায়তা করব যেন তিনি তাদের প্রতি বিশেষ যত্ন নিতে পারেন। তাহলেই তারা আমাদের সাথে সমানভাবে বিকশিত হবার সুযােগ পাবে। আবার পড়ি ১ অটিস্টিক বন্ধুদের আচরণ ভিন্ন হয় তবে কারাে কারাে আচরণ একটু বেশি অন্যরকম। ২ বন্ধুরা সবসময় চুপচাপ থাকে। নাম ধরে ডাকলেও সাড়া দেয় না। অনেকেই সরাসরি
চোখের দিকে তাকায় না। ৩ কোনাে কোনাে অটিস্টিক শিশু চমৎকার প্রতিভার অধিকারী হয়। ৪ আমরা আমাদের শ্রেণি শিক্ষককেও সহায়তা করব যেন তিনি তাদের প্রতি বিশেষ যত্ন নিতে পারেন। তাহলেই আমাদের সকলের সহযােগিতায় অটিস্টিক বন্ধুরা আমাদের সাথে সমানভাবে বিকশিত হবার সুযােগ পাবে।
আমরা প্রতিদিন বিভিন্ন রকম কাজ করি। এসব কাজ করতে যেয়ে আমাদের অনেক সময় নানা বিষয়ে সিদ্ধান্ত নিতে হয়। সিদ্ধান্ত গ্রহণের সময় বিভিন্নজন বিভিন্নরকম মত দিতে পারে। কিন্তু বিভিন্ন মত অনুযায়ী সিদ্বান্ত নেওয়া সম্ভব নয়। আবার কারাে একার। মত অনুযায়ী সিদ্ধান্ত নিলে তা সঠিক নাও হতে পারে। অন্যরাও সিদ্ধান্তটি গ্রহণ করতে আপত্তি করতে পারে। এর জন্য প্রয়ােজন ঐক্যমত। অধিকাংশ লােকের মতামতের ভিত্তিতে সিদ্বান্ত গ্রহণ করতে হবে। সে সিদ্বান্তকে সম্মান করতে হবে। এভাবে অধিকাংশের মতের ভিত্তিতে সিদ্ধান্ত গ্রহণ করা এবং সে সিদ্ধান্তকে সম্মান করাকেই। বলে গণতান্ত্রিক মনােভাব। গণতান্ত্রিক মনােভাব একটি ব্যক্তিগত ও সামাজিক গুণ। সমাজের সব সদস্যের এ গুণটি থাকা উচিত। আমরা কীভাবে গণতান্ত্রিক আচরণ করতে পারি তার একটি উদাহরণ পড়ি। শ্রেণিতে শ্রেণিনেতা নির্বাচন করা হবে। কারা শ্রেণিনেতা হতে ইচ্ছুক শিক্ষক জানতে চান। মােট পাঁচজন শিক্ষার্থী ইচ্ছা প্রকাশ করল। কিন্তু প্রেণিনেতা হবে মাত্র দুইজন। শিক্ষক একটি বুদ্ধি আঁটলেন। তিনি আগ্রহী শিক্ষার্থীদের নাম বাের্ডে লিখলেন। সব শিক্ষার্থীকে দুই টুকরা করে কাগজ দিয়ে বাের্ডে লেখা নামগুলাে থেকে তাদের পছন্দের দুজন শিক্ষার্থীর নাম দুটি কাগজে লিখে ভাঁজ করে একটি বাক্সে রাখতে বললেন। এভাবে সবার মত দেয়া সম্পন্ন হলে শিক্ষক কাগজগুলাে খুলে গণনা করলেন এবং কার। পক্ষে কয়জন মত দিয়েছে তা বাের্ডে লেখা। নামগুলাের পাশে লিখলেন। এভাবে যে শ্রেণিনেতা নির্বাচনে গণতন্ত্রের চর্চা সবচেয়ে বেশি ভােট পেয়েছে তাকে করা হলাে প্রথম শ্রেণিনেতা। আর যে দ্বিতীয় সর্বোচ্চ ভােট পেয়েছে সে নির্বাচিত হলাে দ্বিতীয় শ্রেণিনেতা। সবার মতামত নিয়ে শ্রেণিনেতা নির্বাচিত হয়েছে বলে সবাই হাসিমুখে তাদেরকে বরণ করে নিল। উপরের ঘটনাটি থেকে আমরা কী শিখলাম? বন্ধুদের সাথে আলাপ করে খাতায় লিখি।
আমরা অনেক সময় খেলার মাঠে বিদ্যালয়ে বা অন্য কোথাও দলগতভাবে কাজ করি। দলে কাজ করতে হলে একজন দলনেতা নির্বাচন করতে হয়। দলনেতার নেতৃত্বেই দলের কাজ করা হয়। দলের নেতা নির্বাচনের সময়ও শ্রেণির নেতা নির্বাচনের মত গণতান্ত্রিক মনােভাব দেখাতে হবে। সবার ঐক্যমতের ভিত্তিতে দলনেতা নির্বাচন করতে হবে। গণতন্ত্রের অর্থ জনগণের শাসন। এর মূলকথা হলাে সবার মতকে সম্মান করা এবং অধিকাংশের মত অনুসারে সিদ্ধান্ত নেয়া। গণতন্ত্রে কাউকে জোর করে কিছু করা হয়।
। অধিকাংশ ব্যক্তির মতের ভিত্তিতে সিদ্বান্ত নেয়া হয় বলে সবাই এতে খুশি থাকে। তারা পরমতসহিষ্ণু হয় এবং সহনশীল হতে শেখে। ফলে সবাই মিলেমিশে চলতে শেখে যা সমাজে শান্তি ও সম্প্রীতি নিয়ে আসে। তাই গণতান্ত্রিক মনােভাব শান্তিপূর্ণ সমাজ গঠনের জন্য অপরিহার্য। গণতন্ত্র মানুষকে মত প্রকাশের সুযােগ দেয়। নির্বাচন প্রক্রিয়ায় অংশগ্রহণের সুযোেগ দেয়। বাল্লাদেশ একটি গণতান্ত্রিক রাষ্ট্র। গণতন্ত্র আমাদের রাষ্ট্র পরিচালনার মূলনীতি। গণতন্ত্র প্রতিষ্ঠার জন্য এ দেশের জনগণ দীর্ঘদিন সংগ্রাম করেছে। দেশের নাগরিক হিসেবে আমাদের সকলকে তাই গণতান্ত্রিক মনােভাবের অধিকারী হতে হবে। এজন্য আমরা বাড়ি বিদ্যালয় খেলার মাঠ ইত্যাদি সব জায়গায় গণতান্ত্রিক আচরণ করব। এর ফলে আমাদের দেশের গণতন্ত্র আরও শক্তিশালী হবে। বাড়িতে গণতান্ত্রিক মনােভাবের চর্চা করি আমরা বাড়িতে বিভিন্ন কাজে গণতান্ত্রিক মনােভাব দেখাব। নিচের কাজগুলােসহ পরিবারের বিভিন্ন কাজে মা বাবা ভাই বােন ও অন্য সকলে মিলে আলােচনা করে সিদ্ধান্ত নিব। কোথায় ও কীভাবে বেড়াতে যাব? ঘরের কী জিনিস কিনব? কীভাবে ঘর সাজাব?
শ্রেণিকক্ষে ও বিদ্যালয়ে গণতন্ত্র চর্চা করি শ্রেণি ও বিদ্যালয়ের বিভিন্ন কাজেও আমরা গণতান্ত্রিক আচরণ করব। অধিকাংশের মত অনুযায়ী বিভিন্ন কাজ করব।
শ্রেণির বিভিন্ন কাজ যেমন চেয়ার টেবিল বেঞ্চ গােছানাে শ্রেণিকক্ষ সাজানাে পরিষ্কার পরিচ্ছন্ন করা ইত্যাদি সম্পর্কে সব সহপাঠীর সাথে আলােচনা করব। অধিকাংশের মতামত নিয়ে কাজগুলাে সম্পন্ন করব।
সাংস্কৃতিক অনুষ্ঠান ক্রীড়া প্রতিযােগিতা বনভােজন ইত্যাদি ব্যাপারেও আমরা সবাই মিলে আলােচনা করে সিদ্ধান্ত নিব। অনুষ্ঠানগুলাে সুষ্ঠু পরিচালনার জন্য অধিকাংশের মতামতের ভিত্তিতে কাজ করব এবং পরস্পরকে সহায়তা করব।
এভাবে জীবনের সকল ক্ষেত্রে আমরা গণতান্ত্রিক আচরণ করব। তাহলে আমাদের দেশটা একটি উত্তম গণতান্ত্রিক রাষ্ট্রে পরিণত হবে। গণতান্ত্রিক মনােভাব একটি ব্যক্তিগত ও সামাজিক গুণ। এতে অধিকাংশের মতামতের ভিত্তিতে সিদ্ধান্ত নেওয়া হয়। ফলে সমাজে শান্তি বিরাজ করে। আমাদের সমাজটাকে সুন্দরভাবে পরিচালনার জন্য সকলকে গণতান্ত্রিক মনােভাব অর্জন ও চর্চা করতে হবে।
একটি দেশের উন্নয়নের মূলে রয়েছে মানুষ। আর এই মানুষের মধ্যে নারী ও পুরুষ উভয়ই রয়েছে। আগেই আমরা জেনেছি সমাজে বিভিন্ন পেশা শ্রেণি বয়সের মানুষ রয়েছে। আবার এরা সবাই ছেলেশিশু বা মেয়েশিশু হিসেবে পরিবারের বিভিন্ন সদস্যদের সাথে বেড়ে উঠে। পরিবারের সদস্যদের মধ্যে মা বাবা ভাইবােন ও অন্যান্য আত্বীয় স্বজন। তাদের মধ্যে কেউ নারী কেউ পুরুষ। আবার বিদ্যালয়ে শিক্ষকদের মধ্যেও নারী ও পুরুষ রয়েছেন। এভাবে সমাজে নারী পুরুষ নিজ নিজ অবস্থানে থেকে বিভিন্ন ভূমিকা পালন করে যাচ্ছেন। বাংলাদেশের জনসংখ্যার শতকরা ঊনপঞ্চাশ ভাগ অর্থাৎ প্রায় অর্ধেক নারী। নারী ও পুরুষের সমান অংশগ্রহণ না থাকলে দেশের উন্নয়ন বাধাপ্রাপ্ত হয়। আবার নারী ও পুরুষ একই রকম সুযােগ সুবিধা বা অধিকার ভােগ করতে না পারলে দেশের সার্বিক উন্নয়ন হয় না। এ প্রসঙ্গে কবি নজরুল ইসলাম বলেছেন
এ পৃথিবীর যা কিছু সুন্দর চির কল্যাণকর।
অর্ধেক তার করিয়াছে নারী অর্ধেক তার নর।
আমাদের দেশে নারী পুরুষের সমতা বিষয়টি বর্তমানে খুব গুরুত্বের সাথে আলােচিত হচ্ছে। কিন্তু এমন একদিন ছিল যখন বিদ্যালয়ে মেয়েদের সংখ্যা অনেক কম ছিল। সামাজিক বাধার কারণে অনেক মেয়েশিশুকে বিদ্যালয়ে ভর্তি করা হতাে না। আর এর মূলে ছিল মেয়েদের নিম্ন সামাজিক মর্যাদা। এখানে আমরা বাংলাদেশের নারী জাগরণের অগ্রদূত মহীয়সী বেগম রােকেয়া সাখাওয়াত হােসেনের কথা বলতে পারি। যিনি শতবর্ষ আগে বলেছিলেন আমরা সমাজেরই অধঅঙ্গ। আমরা পড়িয়া থাকিলে সমাজ উঠিবে কিরূপে? কোন ব্যক্তির এক পা বাঁধিয়া রাখিলে সে খোঁড়াইয়া কতদূর চলিবে? পুরুষদের স্বার্থ এবং আমাদের স্বার্থ ভিন্ন নহে একই। আমরা এখন বেগম রােকেয়ার অবদান সম্পর্কে জানব। বেগম রােকেয়া ১৮৮০ সালে রংপুর জেলার পায়রাবন্দ গ্রামে জন্মগ্রহণ করেন। শিশুকাল থেকে ভাইদের লেখাপড়া দেখে বিদ্যাশিক্ষার প্রতি তার আগ্রহ জন্মে। কিন্তু সে সময় বাঙালি মুসলমান মেয়েদের শিক্ষার কোন সুযােগ ছিল না।
এভাবে শৈশব থেকেই তাদের ভিন্ন দৃষ্টিতে দেখার কারণে ছেলে ও মেয়েরাও নিজেদের মানুষ হিসেবে ভিন্ন ভাবতে শুরু করে। বিভিন্ন কারণে মেয়েরা ছেলেদের ধীরে ধীরে আন্তর্জাতিক ও সরকারি বিভিন্ন নীতিমালায় ইতিবাচক পরিবর্তন আনা হয়। সবার জন্য শিক্ষা বা সার্বজনীন প্রাথমিক ভাইবােন এক সাথে ঘর গােছাচ্ছে।
শিক্ষা বিভিন্ন দারিদ্র্য বিমােচনে কর্মসূচী প্রাথমিক বিদ্যালয়ে শতকরা ৬০ ভাগ নারী শিক্ষক নিয়ােগ ইত্যাদি বিভিন্ন কর্মসূচীর কারণে প্রাথমিক স্তরে ছেলে মেয়ে উভয় শিক্ষার্থী সবাই সমানভাবে লেখাপড়া করছে। বড় হয়ে এসব শিক্ষার্থী ছেলে বা মেয়ে হয় না বরং মানুষ হিসেবে সমাজের উন্নয়নে অংশ নিচ্ছে।
বিদ্যালয়ে বা উচ্চশিক্ষার ক্ষেত্রে নয় নারী ও পুরুষ সমাজে সর্বত্রই বিভিন্ন ভূমিকা পালন করে যাচ্ছে।ছেলেমেয়েরা শ্রেণিকক্ষে এক সাথে পড়ছে। কেউ কৃষি কাজ করেন। কেউ ব্যবসা করেন। কেউ শিক্ষকতা করেন। কেউ শিল্পকারখানায় কাজ করেন। কেউ চাকরি করেন। আবার কেউ কেউ দিনমজুরি করেন। এভাবে সবক্ষেত্রে নারী পুরুষ সমানভাবে অবদান রাখছে। কিন্তু কোথাও কোথাও নারী পুরুষ সমান মর্যাদা বা মজুরি পায় না। এভাবে আরও নানাভাবে নারীর অধিকার ক্ষুন্ন হচ্ছে। নারী পুরুষের সামাজিক ও অর্থনৈতিক ব্যবধান কমাতে ১৯১০ সাল থেকে বিশ্বব্যাপী পালিত হচ্ছে আন্তর্জাতিক নারী দিবস। এই দিবস পালনের পেছনের ঘটনাটা জেনে নেই। আন্তর্জাতিক নারী দিবস যুক্তরাষ্ট্রের নিউইয়র্ক শহরে একটি সেলাইয়ের কারখানায় নারী ও পুরুষ শ্রমিক একসাথে কাজ করত। কিন্তু দৈনিক বারাে ঘন্টা কাজ করেও তারা ন্যায্য মজুরি পেত না। ১৮৫৭ সালের ৮ই মার্চ কারখানার নারী শ্রমিকেরা ন্যায্য মজুরি ও আট ঘন্টা শ্রমের দাবিতে রাজপথে আন্দোলন করেন। সে সময় তাদের অনেককে পুলিশ নির্যাতন ও গ্রেফতার করে। এই দিনটিকে সামনে রেখে ১৯০৮ সালে নিউইয়র্ক শহরের হাজার হাজার নারী শ্রমিক শিশুশ্রম বন্ধ ও নারীর ভােটাধিকারের দাবিতে প্রতিবাদ সমাবেশ করে। ১৯১০ সালে দ্বিতীয় আন্তর্জাতিক সমাজতান্ত্রিক
International সম্মেলনে জার্মান নারী নেতা কারা Women s Day জেটকিন ৮ই মার্চকে আন্তর্জাতিক নারী দিবস হিসেবে ঘােষণা করার প্রস্তাব দেন। পরবর্তীতে জাতিসংঘ ৮ই মার্চকে আন্তর্জাতিক নারী দিবস হিসেবে স্বীকৃতি দেয়। এই দিনটিতে। নারীর অধিকার নিশ্চিত করাসহ নানা বিষয়ে সমাজে সচেতনতা বাড়ানাের চেষ্টা করা হয়। সমাজের নারী আন্তর্জাতিক নারী দিবস পালন পুরুষের সমতা অর্জনে বিভিন্ন পদক্ষেপ নেয়ার প্রস্তাবও করা হয়।
আন্তর্জাতিক নারী দিবস ছাড়াও পৃথিবীতে নারী পুরুষের সমতা প্রতিষ্ঠায় বিভিন্ন আন্তর্জাতিক সনদ ও নীতিমালা রয়েছে। এই সনদগুলাের মূল উদ্দেশ্য হচ্ছে নারীর অধিকারকে মানবাধিকার হিসেবে স্বীকৃতি দেওয়া। কিন্তু আমরা প্রতিনিয়ত নারী নির্যাতনের খবর পাই। যার ফলে নারীর মানবাধিকার খর্ব হয়। বিশ্ব স্বাস্থ্য সংস্থার ২০১২ মতে বাংলাদেশে প্রতি ঘন্টায় একজন করে নারী নির্যাতনের শিকার হচ্ছে। নারী নির্যাতনের মূল কারণ হচ্ছে পুরুষের তুলনায় নারী বা মেয়েদের নিন্ম সামাজিক মর্যাদা। এছাড়াও শিক্ষার অভাব দারিদ্র্য অর্থনৈতিক নির্ভরশীলতা বিভিন্ন কুসংস্কার নারী নির্যাতনের কারণ। সমাজে নারী নির্যাতনের প্রভাব অনেক ক্ষতিকর। যেমন পারিবারিকভাবে নারী নির্যাতন হলে নির্যাতিত নারীর শারীরিক মানসিক ক্ষতি হয়। যেসব পরিবারে মায়েরা নির্যাতনের শিকার হয় সেসব পরিবারে শিশুদের শারীরিক ও মানসিক বিকাশ বাধা পায়। নির্যাতিত নারী সময়মতাে কাজে যেতে পারে না। ফলে অর্থনৈতিক ক্ষতি হয়। পারিবারিকভাবে নারী নির্যাতনের একটি বিশেষ কারণ হচ্ছে যৌতুক। যা একটি ব্যাধির মতাে সমাজে ছড়িয়ে আছে। যৌতুক দিতে হয় বলে মেয়েশিশুকে পরিবারের বােঝা মনে। করা হচ্ছে। রাস্তাঘাটে বিদ্যালয়ে আসা যাওয়ার পথেও মেয়েরা নানা হয়রানির শিকার হচ্ছে। এধরনের নির্যাতনের নেতিবাচক প্রভাব পড়ছে সমাজের উপরই। যদি আমরা বাড়ি বিদ্যালয় ও সবক্ষেত্রে নারী পুরুষের সমতা ও সম অধিকার নিশ্চিত করার প্রতি যত্নবান হই
তবে নারী নির্যাতনও বন্ধ হবে। তাই ছােটবেলা থেকেই কাউকে ছেলে বা কাউকে মেয়ে এভাবে না দেখে সবাইকে মানুষ হিসেবে দেখতে হবে। সমাজের উন্নতির জন্য আমরা বাড়িতে মা বাবাকে সাহায্য করব। কোন কাজ ছেলের বা কোন কাজ মেয়ের বলে মনে করব না। পরিবারের মা বােন ইত্যাদি মেয়ে সদস্যদের প্রতি এবং পরিবারের বাইরে সকল মেয়েদের প্রতি শ্রদ্ধাশীল হব। নিজের কাজ নিজে করব। সহপাঠী ছেলে বা মেয়ে যেই হােক একসাথে পড়ালেখা করব খেলা করব। বাড়িতে বিদ্যালয়ে বা রাস্তাঘাটে কোন মেয়ে যাতে নির্যাতিত বা হয়রানির শিকার
হয় তারা যেন নিরাপদে চলাফেরা করতে পারে সে বিষয়ে আমরা সবসময় সচেতন থাকব। এভাবে ছেলেমেয়ে সকলে মিলেমিশে চলার মধ্য দিয়েই আমরা হতে পারি প্রকৃত মানুষ।
আমরা কাউকে ছেলে বা মেয়ে হিসেবে না দেখে বরং মানুষ হিসেবে দেখব। পুরুষ ও নারীর মধ্যে বিভাজন সৃষ্টি করে নয় বরং নারী পুরুষের সহযােগিতা সহানুভূতির ভিত্তিতেই সমাজ ও দেশের সার্বিক উন্নতি সম্ভব।
নারীর পূর্ণ সামাজিক মর্যাদা নিশ্চিত করার জন্য ৮ই মার্চকে আন্তর্জাতিক নারী দিবস হিসেবে পালন করা হয়। নারী নির্যাতন মানুষ ও সমাজের জন্য ক্ষতিকর।
বাংলাদেশে অনেকগুলো ক্ষুদ্র জাতিসত্তা রয়েছে। পার্বত্য অঞ্চলে ১১টি জাতিসত্তা অতীতকাল থেকে বসবাস করে আসছে। এরা হচ্ছে চাকমা মারমা ত্রিপুরা ম্রো তঞ্চঙ্গ্যা বম পাংখুয়া চাক খ্যাং খুমি এবং লুসেই। বাংলাদেশের উত্তর এবং উত্তর পূর্বাংশের বৃহত্তর ময়মনসিংহে রয়েছে গারাে হাজং কোচ এবং বৃহত্তর সিলেটে রয়েছে খাসি পাত্র ও মণিপুরি জনগােষ্ঠী। আবার বাংলাদেশের উত্তর ও উত্তর পশ্চিমাংশের দিনাজপুর রংপুর রাজশাহী বগুড়া পাবনা প্রভৃতি এলাকায়ও বিভিন্ন ক্ষুদ্র জাতিসত্তার বসবাস রয়েছে। যেমন সাঁওতাল ওঁরাও মাহালি মালাে মুন্ডা মালপাহাড়ি ইত্যাদি। এছাড়াও দেশের দক্ষিণ পূর্বাংশে কক্সবাজার পটুয়াখালি ও বরগুনা জেলায় বসবাস করেন রাখাইন জনগােষ্ঠী। বাংলাদেশে আরও কয়েকটি ক্ষুদ্র জাতিসত্তার বসবাস রয়েছে। যেমন রাজবংশী সূর্যবংশী বর্মণ ডালু হদি মাহাতাে বানাই পাথর কোল ইত্যাদি। মানচিত্রে বিভিন্ন ক্ষুদ্র জাতিসত্তার অবস্থান লক্ষ করি।
চতুর্থ শ্রেণিতে আমরা চাকমা মারমা সাঁওতাল ও মণিপুরি এই চারটি জাতিসত্তার সংস্কৃতি সম্পর্কে সংক্ষেপে জেনেছি। এবার আমরা পাহাড় ও সমতলে বসবাসকারী আরও কয়েকটি ক্ষুদ্র জাতিসত্তা যেমন গারাে খাসি ম্রো ত্রিপুরা এবং ওঁরাওদের সংস্কৃতি সম্পর্কে জানব।
গারাে জাতিসত্তাদের বসবাস বাংলাদেশের বৃহত্তর ময়মনসিংহ টাঙ্গাইল নেত্রকোণা হালুয়াঘাট ও আশেপাশের এলাকায়। তবে বৃহত্তর সিলেট এবং সুনামগঞ্জ জেলায়ও কিছুসংখ্যক গারাে রয়েছেন। গারাে জনগােষ্ঠী নিজেদেরকে আচিকমান্দি বা পাহাড়ি মানুষ হিসেবে পরিচয় দিয়ে থাকে।
বাসস্থান অতীতে গারােরা বিভিন্ন পাহাড়ের পাদদেশে অথবা নদীর ধারে তাদের বাড়িগুলাে নির্মাণ করত। এই বাড়িগুলাে সাধারণত দুচালা বিশিষ্ট দীর্ঘ আকারের হতাে। এ ধরনের বাড়ির নাম ছিল নকমান্দি । বর্তমানে এ ধরনের বাড়িঘর দেখা যায় না। বর্তমানে তারা সমতল বাংলাদেশের স্বাভাবিক টিনের চাল বা অন্যান্য প্রচলিত বাড়ির মতই বাড়ি তৈরি করে।
সমাজব্যবস্থা গারাে সমাজ মাতৃতান্ত্রিক। অর্থাৎ মা পরিবারের প্রধান এবং মেয়েরা পারিবারিক সম্পত্তির উত্তরাধিকারী। আর বাবা পরিবারের দেখাশােনা করেন। বিয়ের পরে তিনি স্ত্রীর সাথে শ্বশুরবাড়িতে থাকেন এবং তার কর্তব্য পালন করেন। তবে বর্তমানে মাতৃতান্ত্রিক প্রথা চালু থাকলেও দেশের বাঙালি সমাজের মতাে তাদের আচরণ ও অনুশীলন পরিবর্তিত হচ্ছে ।
ভাষা বাংলাদেশের গারােরা অবেং ভাষায় কথা বলে তবে এই ভাষার কোন লিখিত রূপ নেই।
গারােদের অধিকাংশই বর্তমানে খ্রিষ্ট ধর্মাবলম্বী। তারা বড়দিনসহ খ্রিষ্টানদের অন্যান্য উৎসবাদি পালন করে। গারােদের সনাতনী ধর্মের নাম সাংসারেক। টাঙ্গাইল জেলার মধুপুর অঞ্চলে কিছু গারাে এই ধর্মে বিশ্বাসী। গারােরা ভাতের সাথে মাছ মাংস শাকসবজি অর্থাৎ বাঙালীদের মতাে স্বাভাবিক খাবারই খায়।তাদের ঐতিহ্যবাহী খাবারের একটি হচ্ছে কটি বাঁশের কোড়ল দিয়ে রান্না করা খাদ্য।
গারাে নারীদের ঐতিহ্যবাহী পােশাক হচ্ছে আনফেং ও দকবান্দা বা দকশাড়ি আর পুরুষদের পােশাক শার্ট লুঙ্গি ধুতি। গারােদের প্রধান উৎসবের নাম ওয়াংগালা । এটি সূর্যের প্রতীক এবং জমির উর্বরতার গারােদের উৎসব দেবতা সালজং এর সম্মানে উদযাপিত হয়। উৎসবের শুরুতেই কৃষিজমিতে অর্ঘ্য নিবেদন করে গ্রামের শিশু নারী পুরুষ সবাই আনন্দে মেতে উঠে।
বাংলাদেশের সিলেট মৌলভীবাজার শ্রীমঙ্গল এবং হবিগঞ্জ জেলায় প্রধানত খাসি জনগােষ্ঠী বাস করে। অতীতে সিলেট অঞ্চলে জয়ন্তা বা জৈন্তিয়া নামে একটি রাজ্য ছিল বলে জানা যায়। ধারনা করা হয় যে খাসি জাতিসত্তারা আগে ঐ রাজ্যে বাস করত। সমাজব্যবস্থা খাসি সমাজ মাতৃতান্ত্রিক। মায়েদের সূত্র ধরেই তাদের দল গােত্র ও বংশ গড়ে উঠে।
পারিবারিক সম্পত্তির বেশিরভাগের উত্তরাধিকারী হয় পরিবারের সবচেয়ে ছােট মেয়ে। তারা খুব সহজ সরল জীবনযাপন করে। খাসিরা সাধারণত কৃষিকাজ করে জীবিকা নির্বাহ করে। তবে একটি জনগােষ্ঠীর নাম নার বা র যাদের লােকসংখ্যার বেশিরভাগই পান চাষ করে। মৌমাছি চাষও তাদের জীবিকার অংশ। খাদ্যাভ্যাস খাসিদের প্রধান খাদ্যগুলাে হলাে ভাত মাংস শুটকিমাছ মধু ইত্যাদি। তারা পান সুপারিকে খুবই পবিত্র মনে করে। কোন অতিথি তাদের বাড়িতে বেড়াতে এলে তারা পান সুপারি ও চা দিয়ে আপ্যায়ন করে থাকে।
খাসিরা বিভিন্ন দেবতার পূজা করে। তাদের প্রধান দেবতার নাম উব্লাই নাংথউ যাকে তারা পৃথিবীর সৃষ্টিকর্তা মনে করে। তারা পিতাকে দেবতা মনে করে পূজা করে। পােশাক খাসি মেয়েরা কাজিম পিন নামক ব্লাউজ ও লুঙ্গি পরে। আর ছেলেরা পকেট ছাড়া জামা ও লুঙ্গি পরে যার নাম ফুগ মারুং । ভাষা খাসিদের নিজৰ ভাষা আছে যার নাম মন খেমে। তবে এই খাসি মা ও শিশু ভাষায় কোনাে লিখিত বর্ণমালা নেই। উৎসব খাসি সমাজে নাচ গান খুবই প্রিয়। সকল ধরনের অনুষ্ঠান যেমন পূজা পার্বণ বিয়ে খরা অতিবৃষ্টি ফসলহানি মৃতের সৎকারে তারা নাচ গান উৎসবের আয়ােজন করে।
ম্রো পার্বত্য অঞ্চলে সংখ্যাগরিষ্ঠতার দিক থেকে চতুর্থ হলাে ম্রো জাতিসত্তা। ম্রোরা নিজেদের ম্রো বা অতীতে মারুসা বললেও বাঙালিরা কখনাে কখনাে তাদের মুরং ও বলে থাকে। বান্দরবান জেলার রুমা থানচি লামা ও আলীকদম উপজেলায় তারা বসবাস করে। বান্দরবান শহরের কাছে চিম্বুক পাহাড়ে গেলেই ম্রোদের দেখা যায়। সমাজব্যবস্থা ম্রো সমাজে বহুদল ও গােত্র রয়েছে। ম্রো পরিবারের প্রধান হলেন পিতা। তাদের রয়েছে। গ্রামভিত্তিক সমাজব্যকথা। ম্রোরা তাদের বাড়িকে কিম বলে। সাধারণত বাঁশের বেড়া ও ছনের চাল দিয়ে মাচার উপরে তারা বাড়ি তৈরি করে। পোশাক ছােট বড় সব মেয়ে কোমরের চারিদিকে যে কাপড় পরে তার নাম ওয়ালাই । পুরুষেরা খাটো সাদা কাপড় পরে।
ম্রোদের প্রধান খাদ্য ম্রো নারী পুরুষ ও শিশু ভাত শুটকিমাছ ও বিভিন্ন ধরনের মাংস। তাদের অন্যতম সুস্বাদু খাবারের নাম নাগী। ধর্ম ম্রোরা সাধারণত বৌদ্ধ ধর্মাবলম্বী। তাদের মধ্যে কেউ কেউ খ্রিষ্ট ধর্ম গ্রহণ করেছে। তাদের নিজ ধর্মের নাম তােরাই । এছাড়াও ম্রো সমাজে ক্রামা নামে আরেকটি ধর্মমত রয়েছে। উৎসব। জন্ম বিয়ে মৃত্যু ইত্যাদি অনুষ্ঠানে ম্রোরা বিভিন্ন আচার উৎসব পালন করে। ম্রো সমাজের একটি রীতি হলাে শিশুদের বয়স ৩ বছর হলে ছেলে ও মেয়ে উভয়ের কানেই ছিদ্র করে দেয়া হয়।
বাংলাদেশের রাঙামাটি খাগড়াছড়ি এবং বান্দরবান জেলায় ত্রিপুরারা বসবাস করেন। তবে বেশিরভাগই থাকেন খাগড়াছড়ি জেলায়। এছাড়া বাংলাদেশের সিলেট কুমিল্লা চট্টগ্রাম জেলায়ও কিছু সংখ্যাক ত্রিপুরা বাস করে। ত্রিপুরারা তাদের সমাজে দলবদ্ধভাবে বাস করে। দলকে তারা দফা বলে। তাদের মােট ৩৬টি দফা আছে। এর মধ্যে ১৬টি বাংলাদেশে বাকি ২০টি ভারতের ত্রিপুরা রাজ্যে রয়েছে। বাংলাদেশের ত্রিপুরারা পিতৃতান্ত্রিক সমাজের অধিকারী। তবে তাদের বংশ গণনা করা হয় মা বাবা দুই ধারায়ই। যেমন ছেলে সন্তান বাবার গোষ্ঠী আর মেয়ে সন্তান মায়ের গােষ্ঠীর অধিকারী হয়। সম্পত্তির উত্তরাধিকার এভাবেই নির্ধারিত হয়। ত্রিপুরাদের ঘরগুলাে সাধারণত চাকমা ও মারমাদের তুলনায় উদ্বু। ঘরে উঠার জন্য তারা সিঁড়ি ব্যবহার করে।
পার্বত্য চট্টগ্রামের ত্রিপুরারা সনাতন ধর্মের অনুসারী। তারা হিন্দুধর্মের দুর্গাপূজা উৎসব পালন করে। তবে নিজস্ব কিছু দেব দেবীর উপাসনাও তারা করে থাকে। যেমন গ্রামের সকল লােকের মঙ্গলের জন্য তারা কের পূজা করে।
ত্রিপুরা ছেলে ও মেয়েরা নানা রং ও নকশার পােশাক পরে। নারীদের পােশাকের নিচের অংশকে রিনাই ও উপরের অংশকে রিসা বলা হয়। গ্রামে পুরুষরা ধূতি গামছা লুঙ্গি জামা পরে। নারীরা নানা ধরনের অলংকার পুঁতির মালা আর কানে নাতং নামে এক প্রকার দুল পরে। ত্রিপুরা সমাজে জন্ম মৃত্যু বিয়ে উপলক্ষ্যে নানা আচার অনুষ্ঠান পালন করা হয়। বাংলা বছরের শেষ দুদিন ও নববর্ষের প্রথম দিনে ত্রিপুরারা বৈসু উৎসব পালন করে। তখন গ্রামবাসীরা গ্রামে গ্রামে ঘুরে বেড়ায় আর কিশােরীরা কানে ফুল গলায় টাকার ছড়া পুরি মালা হাতে কুচিবালা ইত্যাদি পরে আনন্দ উৎসবে মেতে উঠে। বৈসু উৎসবের অন্যতম প্রধান ও আকর্ষণীয় অনুষ্ঠান হলাে গরয়া নৃত্য। ত্রিপুরা শিশুরা খিলা গিলা বা সুকুই নামে বিচি দিয়ে খেলতে ভালােবাসে যাকে তারা সুকুই থুমুং বলে। হা ডু ডু দাড়িয়াবান্ধাও তারা খেলে।
বালাদেশের উত্তরবঙ্গের দিনাজপুর রংপুর রাজশাহী ইত্যাদি জেলায় ওঁরাও জাতিসত্তা বাস করে। তাদের বেশিরভাগের ভাষা কুখ।
ওঁরাও সমাজে বেশ কয়েকটি গােত্র রয়েছে। বাংলাদেশে তাদের তিনটি দল আছে যেমন হাত সাঙ্গিয়া ওপার সাঙ্গিয়া ও কাব্রিয়। ওঁরাও সমাজ ব্যবস্থা পিতৃতান্ত্রিক। গ্রামাঞ্চলে তাদের একজন গ্রাম প্রধান থাকে যিনি মাহাতাে নামে পরিচিত। ওঁরাওদের বাড়িঘর খুবই সাদামাটা হলেও সেখানে বিচিত্র নকশা আঁকা থাকে। ওঁরাও সমাজ কৃষিকর্মের ওপর নির্ভরশীল। এ ছাড়াও অনেকে কুলি বা দিনমজুরির কাজ করে।
ওঁরাও জাতিগােষ্ঠী বিভিন্ন দেবতার পূজা করে। তাদের মতে ধরমী বা ধরমেশ পৃথিবীর সৃষ্টিকর্তা।
প্রতি মাসে ও প্রতি ঋতুতে ওঁরাওরা বিভিন্ন ধর্মীয় ব্রত অনুষ্ঠান পালন করে। তাদের প্রধান উৎসবের নাম ফাগুয়া যা ফাল্গুন মাসের শেষ তারিখে পালন করা হয়।
পুরষেরা ধুতি লুঙ্গি প্যান্ট শার্ট পাজামা পাঞ্জাবি ইত্যাদি পরে। মেয়েরা মােটা কাপড়ের শাড়ি ও ব্লাউজ পরে।
ওঁরাওদের প্রধান খাবার ভাত। এছাড়া তারা শাকসবজি মাছ পশুপাখির মাংস ও অন্যান্য খাবার খায়। এ অধ্যায়ে আমরা বাংলাদেশে পাহাড় ও সমতলে বসবাস করা কয়েকটি ক্ষুদ্র জাতিসত্তার সাথে পরিচিত হয়েছি। এছাড়া আরও বহু জাতিসত্তা রয়েছে। আমরা সবাই একসাথে লেখাপড়া ও খেলাধুলা করি। আমরা পরস্পর পরস্পরকে বিভিন্নভাবে জানার চেষ্টা করব। সবাই সবার উৎসব অনুষ্ঠানে অংশগ্রহণ করব। একে অন্যের ঐতিহ্য ও সংস্কৃতিকে শ্রদ্ধা। জানাব। বাংলাদেশকে আমরা সবাই ভালােবাসি। এ দেশের উন্নয়নে আমরা সবাই মিলেমিশে কাজ করব।
আমাদের দেশে গারাে খাসি ম্রো ত্রিপুরা এবং ওঁরাও সহ আরও অনেক ক্ষুদ্র জাতিসত্তা রয়েছে।
প্রতিটি জাতিসত্তারই নিজস্ব সমাজ সংস্কৃতি ও আচার অনুষ্ঠান রয়েছে। আমরা ক্ষুদ্র জাতিসত্তা ও তাদের সাংস্কৃতিক ঐতিহ্যকে শ্রদ্ধা জানাব। আমরা পরস্পরের ঐতিহ্য ও সংস্কৃতিকে শ্রদ্ধা জানাব।
পৃথিবীতে বাংলাদেশসহ ১৯৬টি দেশ আছে। এর মধ্যে কোনাে কোনাে দেশ আমাদের দেশের আশেপাশে বা কাছাকাছি অবস্থিত। তবে বেশিরভাগই আমাদের দেশ থেকে দূরে অবস্থিত। নিজ দেশের বাইরে অবস্থিত এসব দেশকে বলা হয় বহির্বিশ্ব। নিজ দেশ ও বহির্বিশ্বের দেশগুলােকে নিয়েই আমাদের এই পৃথিবী বা বিশ্ব।
বিশ্বের দেশগুলাের মধ্যে ভ্রাতৃত্ব ও বন্ধুত্ব খুবই প্রয়ােজন। মানুষ যেমন অন্যের সহযােগিতা ছাড়া সমাজে বাস করতে পারে না তেমনি বিশ্বের রাষ্ট্রগুলােও একে অপরের সহযােগিতা ছাড়া চলতে পারে না। বিশ্বের দেশগুলাে বিভিন্ন দিক দিয়ে একটি অপরটির উপর নির্ভরশীল। এভাবেই দেশগুলাের মধ্যে গড়ে উঠেছে বন্ধুত্ব সম্প্রীতি এবং সহযােগিতামূলক সম্পর্ক। দেশগুলাের মধ্যে এ ধরনের সহযােগিতামূলক সম্পর্ক বিশ্ব শান্তি প্রতিষ্ঠা ও বিশ্বের উন্নয়নে অপরিহার্য। দেশগুলাের সামাজিক অর্থনৈতিক উন্নয়ন এবং বিশ্বের জনগণকে ক্ষুধা দারিদ্র্য ইত্যাদি থেকে মুক্ত করার জন্য বিশ্বের দেশগুলাের মধ্যে বন্ধুত্ব ও ভ্রাতৃত্বের কোন বিকল্প নেই। পৃথিবীর বিভিন্ন দেশের মধ্যে সম্প্রীতি ও সহযােগিতার প্রয়ােজন উপলদ্ধি করে বিশ্বের দেশগুলাে বিভিন্ন ধরনের সহযােগিতা সংস্থা গঠন করে নিজ নিজ দেশের উন্নয়নে কাজ করছে। জাতিসংঘ ও সার্ক এ ধরনের সহযােগিতা সংস্থা। সার্ক একটি আঞ্চলিক সহযােগিতা সংস্থা। এটি একই অঞ্চলে এবং পাশাপাশি অবস্থিত কয়েকটি দেশ নিয়ে গঠিত হয়েছে। অপরদিকে জাতিসংঘ একটি আন্তর্জাতিক সহযােগিতা সংস্থা। বিশ্বের যে কোন স্বাধীন দেশ এর সদস্য হতে পারে।
বিশ্বে এ পর্যন্ত দুটি বিশ্বযুদ্ধ হয়েছে। এতে বিভিন্ন দেশের কোটি কোটি মানুষ নিহত হয়েছে। আহত হয়েছে আরও অনেকে। আমরা দ্বিতীয় বিশ্বযুদ্ধে জাপানে পারমানবিক বােমা ফেলার ভয়াবহতার কথা জানি। এতে লক্ষ লক্ষ মানুষ মারা যায়। অনেকে আহত ও বিকলাঙ্গ হয়। বিশ্বের অন্যান্য দেশের হয়েছে অনেক ক্ষতি। দ্বিতীয় বিশ্বযুদের এ ভয়াবহতা বিশ্বের সব রাষ্ট্রের মানুষকে ভীত করে তােলে। তারা উপলব্ধি করে যে মানবজাতিকে রক্ষা করতে হলে বিশ্বশান্তি প্রতিষ্ঠা ছাড়া উপায় নেই। ফলে বিশ্বের সব দেশের সহযােগিতার মাধ্যমে বিশ্বশান্তি প্রতিষ্ঠার লক্ষ্যে ১৯৪৫ সালের ২৪শে অক্টোবর গঠিত হয় জাতিসংঘ।
উদ্দেশ্যগুলাে বাস্তবায়নের জন্য জাতিসংঘ বিভিন্ন ধরনের কাজ করে থাকে। এর ছয়টি শাখা আছে। এগুলাের মাধ্যমে জাতিসংঘের বিভিন্ন কাজ পরিচালিত হয়। এখন আমরা জাতিসংঘের বিভিন্ন সংস্থার গঠন ও কাজগুলাে সম্পর্কে জানব। সাধারণ পরিষদ জাতিসংঘের সব সদস্য রাষ্ট্র এর সদস্য। বর্তমান সদস্য সংখ্যা ১৯৩। জাতিসংঘের মহাসচিব নিয়ােগ নতুন কোন রাষ্ট্রকে সদস্য করা বা কোন রাষ্ট্রের সদস্য পদ বাতিল করা এর বিভিন্ন শাখার সদস্য নির্বাচন বিশ্বের বিভিন্ন সমস্যা নিয়ে আলােচনা ইত্যাদি গুরুত্বপূর্ণ কাজ করে সাধারণ পরিষদ। প্রতি বছরে একবার সাধারণ পরিষদের অধিবেশন অনুষ্ঠিত হয়। সেখানে সদস্য রাষ্ট্রগুলাের ভােটে সাধারণ পরিষদের একজন সভাপতি নির্বাচিত হয়। বাংলাদেশ ১৯৮৬ সালে জাতিসংঘের সাধারণ পরিষদের সভাপতির দায়িত্ব পালন করেছে।
এটি জাতিসংঘের প্রতিরক্ষা পরিষদ। বিশ্বে শান্তি ও নিরাপত্তা রক্ষার দায়িত্ব এ পরিষদের। এর পাঁচটি স্থায়ী সদস্য রাষ্ট্র আছে। এগুলাে হলাে যুক্তরাজ্য যুক্তরাষ্ট্র রাশিয়া ফ্রান্স ও গণচীন। এছাড়া অস্থায়ী ভিত্তিতে প্রতি দুই বছরের জন্য দশটি রাষ্ট্রকে অস্থায়ী সদস্য নির্বাচন করা হয়। বাংলাদেশ দুইবার নিরাপত্তা পরিষদের অস্থায়ী সদস্য হিসেবে দায়িত্ব পালন করেছে। বিভিন্ন রাষ্ট্রের মধ্যে বিরােধ দেখা দিলে নিরাপত্তা পরিষদ আলাপ আলােচনার মাধ্যমে তা সমাধানের চেষ্টা করে। এ চেষ্টা সফল না হলে শান্তি ফিরিয়ে আনার জন্য নিরাপত্তা পরিষদ সামরিক শক্তি ব্যবহার করে। জাতিসংঘের নিজস্ব কোন সামরিক বাহিনী নেই। জাতিসংঘ এর শান্তি রক্ষার কাজে সদস্য দেশগুলাের সামরিক শক্তি ব্যবহার করে। জাতিসংঘ শান্তি রক্ষা বাহিনীতে বাংলাদেশের সশস্ত্র বাহিনীর অংশগ্রহণ অত্যন্ত প্রশংসনীয়। বাংলাদেশের সেনাবাহিনী বসনিয়া কুয়েত কঙ্গো সিয়েরালিয়ন প্রভৃতি দেশে নিষ্ঠা ও সাহসিকতার সাথে দায়িত্ব পালন করে বিশ্বে সুনাম কুড়িয়েছে। বিভিন্ন দেশে শান্তি বজায় রাখতে গিয়ে বাংলাদেশ সেনাবাহিনীর অনেক বীরসেনা জীবন উৎসর্গ করেছেন। এ পরিষদের কাজ হলাে বিশ্বের বিভিন্ন দেশের মানুষের জীবনযাত্রার মান উন্নয়ন। এ লক্ষ্যে সংস্থাটি বিশ্বের বিভিন্ন দেশের সামাজিক ও অর্থনৈতিক উন্নয়নে বিভিন্ন কার্যক্রম পরিচালনা করে। বেকার সমস্যার সমাধান নিরক্ষরতা ও দারিদ্র্য দূরীকরণ শিশু অধিকার ও মানবাধিকার সংরক্ষণ নারী সমাজের উন্নয়ন ইত্যাদি এ পরিষদের অন্যতম কাজ। পৃথিবীর অনুন্নত অঞ্চলের অধিবাসীদের স্বাধীনতা দেয়া এবং দেশগুলাে যেন নিজেরাই নিজেদের শাসন করতে পারে সেজন্য উপযুক্ত করে গড়ে তােলার জন্য এ পরিষদ কাজ করে।
জাতিসংঘের সদস্যভুক্ত কোন রাষ্ট্র অন্য রাষ্ট্রের সাথে সীমানাসহ অন্য যেকোনাে বিরােধ মীমাংসার জন্য এ আদালতে বিচার চাইতে পারে। আন্তর্জাতিক আদালত এ বিষয়ে যে রায় দেয় রাষ্ট্রগুলাে তা মেনে নেয়। আন্তর্জাতিক আদালত মায়ানমারের সাথে বাংলাদেশের সমুদ্র সীমানা সংক্রান্ত একটি বিরােধের রায় দেয় ২০১২ সালে। এর ফলে বঙ্গোপসাগরে একটি বিরাট অংশের ওপর বাংলাদেশের অধিকার প্রতিষ্ঠিত হয়েছে। জাতিসংঘ সচিবালয় জাতিসংঘের সকল প্রশাসনিক কাজ পরিচালনার দায়িত্ব জাতিসংঘ সচিবালয়ের। জাতিসংঘ মহাসচিব ও অন্যান্য কর্মকর্তা ও কর্মচারীদের নিয়ে সচিবালয় পরিচালিত হয়। জাতিসংঘের বর্তমান মহাসচিবের নাম বান কি মুন। তিনি দক্ষিণ কোরিয়ার নাগরিক। জাতিসংঘের সকল প্রশাসনিক কাজ সচিবালয়ের মাধ্যমে পরিচালিত হয়। জাতিসংঘের উন্নয়নমূলক সংস্থার কাজ আমরা জেনেছি জাতিসংঘ এর সদস্য রাষ্ট্রেগুলাের উন্নয়নে বিভিন্ন কাজ করে থাকে। জাতিসংঘের বিভিন্ন সংস্থা রয়েছে। এগুলাের মাধ্যমে জাতিসংঘ বিভিন্ন দেশে উন্নয়নমূলক কাজ করে থাকে। এরকম কয়েকটি সংস্থা ও এদের কাজ সম্পর্কে এখন আমরা জানব। ইউনিসেফ বিশ্বের শিশুদের উন্নয়নে কাজ করে। পুরাে নাম জাতিসংঘ আন্তর্জাতিক শিশু তহবিল। সংক্ষেপে একে বলা হয় জাতিসংঘ শিশু তহবিল বা ইউনিসেফ। যুক্তরাষ্ট্রের নিউইয়র্কে এর সদর দপ্তর অবস্থিত। বাংলাদেশসহ আরও অনেক দেশে এর কর্মকাণ্ড পরিচালিত হচ্ছে। ইউনিসেফ শিশুদের প্রাথমিক শিক্ষা গ্রামে বিশুদ্ধ পানি সরবরাহ স্বাস্থ্যসম্মত পায়খানা তৈরি মা ও শিশুর স্বাস্থ্য রক্ষা শিশুদের বিভিন্ন প্রতিষেধক টিকা দান ইত্যাদি কাজ করে। বিশ্বের শিশুদের অধিকার রক্ষায় ইউনিসেফ সজাগ দৃষ্টি রাখে। বাংলাদেশে ইউনিসেফের সহায়তায় অনেক শিশু কল্যাণমূলক কাজ পরিচালিত হচ্ছে। মা ও শিশুর স্বাস্থ্যসেবা শিশুদের বিভিন্ন সংক্রামক রােগ থেকে রক্ষা করা শিশুদের পুষ্টিহীনতা দূর করা এবং শিশুর শিক্ষা নিশ্চিত করাসহ বিভিন্ন শিশুকে টীকা দেওয়া কাজে ইউনিসেফ সহায়তা করে। ইউএনডিপি UNDP এর মূল কাজ বিভিন্ন দেশের উন্নয়নে কাজ করা এবং এ লক্ষ্যে জাতিসংঘ যে কাজগুলাে করে তার সমন্বয়সাধন করা। বাংলাদেশে পরিবেশ উন্নয়ন দারিদ্র বিমােচন ইত্যাদি ক্ষেত্রে এটি কাজ করছে। শিশুসহ সকলের উন্নয়নের জন্য জাতিসংঘের এ প্রতিষ্ঠানটি কাজ করে। ইউনেস্কোর সদর দপ্তর ফ্রান্সের রাজধানী প্যারিসে। বাংলাদেশসহ জাতিসংঘের সকল সদস্য রাষ্ট্র এর সদস্য। এটি বিভিন্ন রাষ্ট্রের শিক্ষা বিজ্ঞান ও সংস্কৃতির উন্নয়ন বিকাশ ও সংরক্ষণের জন্য কাজ করে। ইউনেস্কোর উদ্যোগে ২১শে ফেব্রুয়ারি আমাদের ভাষা শহিদ দিবস বিশ্ব মাতৃভাষা দিবসের মর্যাদা পেয়েছে। এছাড়া বাংলাদেশের সুন্দরবন যাটগম্বুজ মসজিদ পাহাড়পুরসহ প্রত্নতাত্ত্বিক নিদর্শন রক্ষায় ইউনেস্কো সহযােগিতা করছে।
খাদ্য হচ্ছে মানুষের প্রধান মৌলিক চাহিদা। পৃথিবীতে খাদ্যের অভাব আছে। বিশ্বকে খাদ্য সমস্যা থেকে মুক্ত করার জন্য খাদ্য ও কৃষি সংস্থা গঠিত হয়েছে। ইতালির রােমে এর সদর দপ্তর অবস্থিত। খাদ্য ও কৃষি সংস্থা বাংলাদেশের খাদ্য সমস্যা মােকাবেলা ও খাদ্য বিতরণ জনগণের স্বাস্থ্য ও পুষ্টির উন্নয়নে কাজ করে। এ সংস্থার উদ্যোগে বাংলাদেশে প্রতিষ্ঠিত হয়েছে এশিয়া ও প্রশান্ত মহাসাগরীয় অঞ্চলের সমন্বিত পল্লী উন্নয়ন কেন্দ্র। বিভিন্ন প্রাকৃতিক দুর্যোগে খাদ্য ঘাটতি হলে এই সংস্থা আমাদের খাদ্য সরবরাহ করে থাকে। বিশ্ব স্বাস্থ্য সংস্থা WHO বিশ্বের সকল মানুষের স্বাস্থের উন্নতি সাধনের লক্ষ্যে বিশ্ব স্বাস্থ্য সংস্থা জন্মলাভ করে। স্বাস্থ্য ও রােগ ব্যাধি সম্পর্কে সকলকে সচেতন করা স্বাস্থ্য বিষয়ক শিক্ষা ও প্রশিক্ষণ দেয়া এই সংস্থার প্রধান কাজ।
প্রয়ােজনীয়তা ও উপায় সম্পর্কে সচেতন করার জন্য প্রতিবছর ৭ই এপ্রিল তারিখে এর উদ্যোগে বিশ্ব স্বাস্থ্য দিবস পালিত হয়। মা ও শিশুর স্বাস্থ্য পুষ্টি পরিবার পরিকল্পনা ইত্যাদি ক্ষেত্রে বিশ্ব স্বাস্থ্য সংস্থা কাজ করে যাচ্ছে। এ সংস্থার কাজের ফলে বিশ্ব থেকে গুটি বসন্ত রােগ দূর করা সম্ভব হয়েছে। বিশ্বব্যাংক WB যুক্তরাষ্ট্রের ওয়াশিংটনে এর সদর দপ্তর অবস্থিত । বিশ্বব্যাংক বিশ্বের বিভিন্ন দেশের উন্নয়নে গৃহীত বিভিন্ন প্রকল্পে সাহায্য দিয়ে থাকে। বাংলাদেশ বিশ্বব্যাংকের কাছ থেকে শিক্ষা যােগাযােগ ও অন্যান্য ক্ষেত্রের উন্নয়নে আর্থিক সহায়তা পেয়ে থাকে। এশিয়া মহাদেশের দক্ষিণ অঞ্চলে অবস্থিত সাতটি দেশ নিয়ে ১৯৮৫ সালের ৮ই ডিসেম্বর সার্ক গঠিত হয়। পরবর্তীতে SAARC আফগানিস্তান যােগ দেয়। দক্ষিণ এশিয়ার আটটি দেশ সার্ক এর লােগো বর্তমানে এর সদস্য। দেশগুলাে হলাে বাংলাদেশ ভারত পাকিস্তান নেপাল ভুটান শ্রীলঙ্কা মালদ্বীপ ও আফগানিস্তান। সার্ক এর পুরাে নাম দক্ষিণ এশীয় আঞ্চলিক সহযােগিতা সংস্থা। ইংরেজিতে একে বলা হয় সাউথ এশিয়ান এ্যাসােসিয়েশন ফর রিজিওনাল কো অপারেশন South Asian Association for Regional Co operation । সংক্ষেপে একে বলা হয় সার্ক SAARC । সদস্য রাষ্ট্রগুলাের সম্মিলিত চেষ্টা ও পারস্পরিক সহযােগিতার মাধ্যমে দেশগুলাের মানুষের জীবনযাত্রার মান উন্নয়ন করাই হচ্ছে সার্ক এর প্রধান লক্ষ্য। এছাড়া এটি গঠনের আরও কিছু উদ্দেশ্য আছে।
সদস্য দেশগুলাের অর্থনৈতিক সামাজিক সাংস্কৃতিক অবস্থার দ্রুত উন্নয়ন করা। দেশগুলােকে বিভিন্ন বিষয়ে আত্মনির্ভরশীল হতে সাহায্য করা।
বিভিন্ন আন্তর্জাতিক সংস্থার সাথে সহযােগিতাপূর্ণ সম্পর্ক তৈরি করার মাধ্যমে দেশগুলাের উন্নয়ন সাধন করা।
দেশগুলাের মধ্যে ভ্রাতৃত্ব সৃষ্টি ও পরস্পর মিলেমিশে চলা। সদস্য দেশগুলাের স্বাধীনতা রক্ষা ও ভৌগােলিক অখণ্ডতার নীতি মেনে চলা। এক রাষ্ট্র অন্য রাষ্ট্রের আভ্যন্তরীন বিষয়ে হস্তক্ষেপ না করা।
বিশ্ব শান্তি ও উন্নয়নের জন্য বিশ্বের রাষ্ট্রগুলাের মধ্যে বন্ধুত্ব ভ্রাতৃত্ব ও সহযােগিতা অপরিহার্য। এজন্য গড়ে উঠেছে বিভিন্ন আন্তর্জাতিক ও আঞ্চলিক সহযােগিতা সংস্থা। জাতিসংঘ একটি আন্তর্জাতিক সহযােগিতা সংস্থা যা বিশ্বে শান্তি প্রতিষ্ঠার জন্য কাজ করে যাচ্ছে। সার্ক দক্ষিণ এশিয়ার আটটি দেশ নিয়ে গঠিত একটি আঞ্চলিক সহযােগিতা সংস্থা। সদস্যভুক্ত দেশগুলাের আর্থ সামাজিক উন্নয়ন এর প্রধান লক্ষ্য। মানচিত্র দেখে সার্কভুক্ত দেশগুলাে সনাক্ত করা। জাতিসংঘের বিভিন্ন সংস্থার কাজের তালিকা তৈরি করা। গণমাধ্যম থেকে সার্ক ও জাতিসংঘের কয়েকটি সাম্প্রতিক কর্মকাণ্ডের তালিকা তৈরি করা।
