ছােট দাদু সেদিন সকাল সকাল এসে বৈঠকখানা ঘরে বসতেই নাতি নাতনীরা সবাই এসে জড়াে হলাে তার কাছে। তারপর সকলে চিৎকার করতে লাগলাে দাদু! একটা গল্প বল দাদু একটা গল্প বল।
ছােট দাদু বললেন এ সময় গল্প শুনবি কিরে? তােদের পড়াশােনা নেই?
পেঁকো অর্থাৎ পঙ্কজ বললে না আজ আর পড়াশােনার ঝামেলা নেই। ইস্কুল তাে চারদিন বন্ধ।
ছােটদাদু বললে ইস্কুল বন্ধ তাে হয়েছে কি? তাই বলে পড়াশােনা করতে হবে না।
ছােট বােন বিনি বললে সে হবেখ ন দাদু! আজ একটা গল্প বল। এই কথা বলে আবার সবাই চেঁচাতে আরম্ভ করলাে।
দাদু তখন আরাম করে বসে বললে আচ্ছা! সবাই চুপ কর। একটা বেশ ভাল গল্প তােদের বলছি।
দাদুর কথা শুনে সবাই চুপচাপ গিয়ে তার কাছে বসলাে। দাদু গল্প বলতে শুরু করলেন।
দাদু জিজ্ঞাসা করলেন তােরা গােপাল ভাঁড়ের নাম শুনেছিস? সবাই একসঙ্গে চেঁচিয়ে উঠলাে হ্যাঁ হ্যাঁ শুনেছি। শুনেছি।
কেউ বললে আমি গােপাল ভাঁড়ের গল্পের বই পড়েছি। কেউ বললে সিনেমায় দেখেছি।
দাদু বললে তাহলে তাে ভালই হলাে। নতুন করে আর গােপাল ভাঁড়ের পরিচয় দিতে হবে না।
বিনি বলল না না তুমি গল্প বল। দাদু বললে তাহলে শােন।
একদিন গােপাল ভাঁড় রাজসভা থেকে ফিরে আসতে তার স্ত্রী বললে একবার বাজারে যাও তাে?
গােপাল বললে কেন?
গােপালের স্ত্রী বললে বাজার থেকে একটা ইলিশ মাছ কিনে নিয়ে এসাে। আজ ইলিশ মাছ খেতে খুব ইচ্ছে হয়েছে।
গােপালের হাতে সেদিন টাকা পয়সা ছিল না। স্ত্রীর বায়না শুনে সে মুখ কাঁচু মাচু করে দাঁড়িয়ে রইল।
তাই দেখে গােপালের স্ত্রী বললে কি গাে! চুপ করে দাঁড়িয়ে আছ কেন? বাজারে যাও।
গােপাল আস্তে আস্তে বললে আজ আমার কাছে টাকা পয়সা নেই। ইলিশ মাছ বরং অন্যদিন খেও।
গােপালের বউ এই কথায় রেগে গিয়ে বললে যার বউকে খেতে দেবার মুরােদ নেই সখ সাধ মেটাবার মুরােদ নেই তার আবার বিয়ে করা কেন? বিয়ে করলে যে বউয়ের সাধ আহ্লাদ মেটাতে হয় জান না।
গােপাল একটু হেসে বললে দেখ বিয়ে করা বউ হলাে স্বামীর অর্ধাঙ্গিনী। তার সুখ দুঃখের ভাগীদার।
বউ মুখ নাড়া দিয়ে বললে থামাে থামাে আর ন্যাকামাে করাে না। কথায় আছে না। ভাত দেবার কেউ নয় কিলমারবার গোঁসাই। আমায় ধম্মকথা বলে ভােলাচ্ছেন।
গােপাল বললে ধৰ্ম্মকথা নয়। বউ এটা হােলাে শাস্ত্রের কথা।
বউ বললে তােমার অমন শাস্ত্রের মুখে ঝাঁটা মারি আর তােমার মুখেও ঝাঁটা মারি।
এই কথা শুনে গােপাল খুব দুঃখিত হলাে মনে মনে। সে ভাবলে কি! এত অহঙ্কার। সামান্য অর্থের জন্য নিজের স্ত্রী হয়ে এত অপমান। আর বাড়ীতে থাকব না যেদিকে দু চোখ যায় সেদিকেই চলে যাব।
মনে মনে এই রকম চিন্তা করে গােপাল তখনকার মত চুপ করে রইলাে।
দুপুর বেলা সবাই যখন ঘুমিয়ে পড়েছে। গােপাল তখন ঘর থেকে বেরিয়ে পড়লাে।
গােপাল চলেছে তাে চলেছেই কোন দিকে তার খেয়াল নেই।
এইভাবে অনেকদূর এসে পড়ল গােপাল। যখন তার হুঁস হলাে তখন সূর্যদেব অস্ত গেছে। সন্ধ্যা ঘনিয়ে আসছে চারদিকে।
হঠাৎ তার পায়ে একটা ঠোক্কর লাগলাে। নিচুদিকে তাকিয়েই গােপাল দেখল তার পায়ের কাছে পড়ে আছে একটা পােড়া কাঠ। সে তখন চারিদিকে তাকিয়ে দেখলে সেটা একটা শ্মশান।
চারদিকে ধুধু করছে মাঠ। কোথাও লােকজনের বাড়ী ঘরের চিহ্নমাত্র নেই। চারদিকে মড়ার মাথা পােড়া কাঠ আর হাড়গােড় ছাড়ানাে রয়েছে। তার সামনে একটু দূরেই একটা চিতা থেকে অল্প অল্প ধোঁয়া উঠছে। মনে হচ্ছে কারা যেন সদ্য মড়া পুড়িয়ে গেছে।
এই সব দৃশ্য দেখে গােপাল ভয় পেয়ে গেল। সে তখন তাড়াতাড়ি ফিরে যাবার জন্য হাঁটতে লাগলাে।
কিন্তু তখন চারদিকে অন্ধকার নেমে এসেছে। কৃষ্ণপক্ষের রাত।তার উপর আবার আকাশে মেঘ জমেছে কিছুই দেখা যাচ্ছে না।
চলতে চলতে গােপাল বার বার হোঁচট খেতে লাগল।
এমন সময় একসঙ্গে কতকগুলাে শেয়াল ডেকে উঠল। গােপাল চমকে উঠে তাকিয়ে দেখল সে সেই শ্মশানের মধ্যেই ঘুরে বেড়াচ্ছে পথ হারিয়ে।
গােপাল কিছুক্ষণ এক জায়গায় স্থির ভাবে দাঁড়িয়ে চারিদিকে পথের সন্ধান করতে লাগলাে। কিন্তু কিছুই দেখা গেল না অন্ধকারে।
আকাশ তখন ঘন কালাে মেঘে ছেয়ে গেছে। কিছুই দেখা যাচ্ছেন। চোখে এমন সময় তার চোখে পড়ল একটা মস্ত বড় বটগাছ।
গােপাল আস্তে আস্তে সেই বটগাছের কাছে গিয়ে কোন রকমে তার মাটো সােটা দেহটা নিয়ে গাছের উপর উঠে বসল।
এদিকে সারারাত ধরে মড়ার মাথা আর হাড়গাের নিয়ে কুকুর শেয়ালে খণ্ডযুদ্ধ চলতে লাগলাে।
রাত যখন গভীর এমন সময় একটা ভূত এসে সেই বটগাছের তলায় বসলাে।
তার চেহারা দেখে গােপালের বুক দুরু দুরু করতে লাগলাে। সারা গায়ে ঘাম ছুটতে লাগলাে। সে মনে মনে ভাবতে লাগলাে এবার যদি প্রাণে বাঁচি আর কখনও গিন্নীর সঙ্গে ঝগড়া করবাে না। হে মা কালী! এবারের মত বাঁচিয়ে দাও মা।
গােপালের যখন এই অবস্থা। তখন আরও চারটি ভূত এসে বসলে সেই বটগাছের তলায়। এবার তাদের মধ্যে নাকি সুরে কথাবার্তা হতে লাগলাে।
গােপাল প্রথমটা ভয় পেলেও সে ছিল খুব চতুর আর বুদ্ধিমান তাই সে কান পেতে তাদের কথাবার্তা শুনতে লাগলাে।
প্রথম ভূতটা বললে এ্যাই। তােদের এত দেরী হলাে কেন?
দ্বিতীয় ভূত বললে কর্তা আমরা চারপাশ ঘুরতে ঘুরতে এলুম তাই দেরী হয়ে গেল।
প্রথম ভূত বললে ঘুরে ঘুরে কি দেখলি? তৃতীয় ভূত বললে কামার পাড়ায় একজন মরেছে। চতুর্থ বললে কুমাের পাড়াতেও একজন মরেছে।
পঞ্চম বললে ঘােষ পাড়ায় একজন মরেছে।
দ্বিতীয় বললে বাঃ ভারী মজা তাে কলু পাড়াতেও একজন মরেছে দেখে এলুম।
প্রথম ভূত বললে তাহলে মােট চারজন মরেছে আজ? পঞ্চম ভূত বললে হ্যাঁ কর্তা। দ্বিতীয় ভূত বললে আচ্ছা কর্তা। ওই মড়া চারটিকে তুলে নিলে কেমন হয়?
সকলে বললে ভালই হবে ভালই হবে।
প্রথম ভূত তখন গম্ভীরভাবে বললে তােদের যখন ইচ্ছে হয়েছে তখন তাই কর চারটে মড়াই তুলে নে।
গােপাল তখন মনে মনে বললে চারটে নয়রে শালারা আমাকে নিয়ে পাঁচটা হবে। তবে মরার আগে একবার তােদের একটা খেল দেখিয়ে যাব। আমার নাম গােপাল ভাঁড়।
এমন সময় প্রথম ভূতটা একজন ভূতকে বললে ওরে হামদে আমার পা টা একটু টিপে দে।
দিচ্ছি কর্তা। বলে যেই হামদো এগিয়েছে। অমনি গাছের উপর থেকে হেঁড়ে গলায় গােপাল বললে এই ব্যাটা হামদো। এদিকে আয়।
গাছের উপর গলার আওয়াজ পেয়ে ভূতগুলাে চমকে গাছের উপর চেয়ে দেখলে একটা নাদুস নুদুস ভুড়িওলা বেঁটে মানুষ!
ভূতগুলাে অবাক হয়ে গোপালকে দেখতে লাগলাে।
গােপাল তখন চোখ পাকিয়ে আরও গম্ভীরভাবে ডাকলে এ্যাই বেটা হারামজাদা। কথা কানে যাচ্ছে না বুঝি! এখনি তাের শ্রাদ্ধ করবাে। তাের চোদ্দ পুরুষ আমার বাড়ীতে চাকরী করেছে। তুই ব্যাটা মস্তান হয়েছিস? দাঁড়া দেখাচ্ছি মজা। গােপালের কথায় হামদো ভয় পেয়ে বললে আজ্ঞে আমার দোষ কি?
ভূতগুলাে ভয় পেয়েছে দেখে গােপাল সাহস করে গাছ থেকে নামল। তারপর হামদোর দিকে চেয়ে বললে ব্যাটা খুব যে লায়েক হয়েছিস। তাের বাপ ঠাকুর্দা আমার বাড়ীতে চাকর ছিল।
প্রথম ভূত বললে ওর চৌদ্দপুরুষ যে তােমার বাড়ীতে চাকরী করেছে তার প্রমাণ দিতে পারবে?
গােপাল বলল বলিস কিরে জলজ্যান্ত প্রমাণ করে দেবাে। হামদো বললে আমার বাবার নাম কি বল দেখি?
গােপাল বললে তুই একটা আস্ত ভূত। তাই তাের বুদ্ধিশুদ্ধিও নেই। আমাদের বাড়ীতে কি একটা চাকর। তাের বাবার মত কত ব্যাটা চাকর রয়েছে। সকলের নাম কি আর মনে আছে? সব খাতায় লেখা আছে। চল আমার সঙ্গে চাকরী করবি চল এখন আমার বাড়ীতে তিরিশটা ভূত দিনরাত খাটছে। তুইও খাটবি চল।
প্ৰথম ভূতটা তখন বললে দেখ তুমি যদি ওর বাপ ঠাকুর্দার নাম বলতে পার তাহলে হামদো তােমার সঙ্গে যাবে।
ভূতগুলাের সঙ্গে গােপালের কথাবার্তা হচ্ছে এমন সময় দূরে হরিবােল শব্দ শােনা গেল।
শব্দ শুনেই ভূতগুলাে ছটফট করতে লাগলাে। কর্তা ভূত বললে আমাদের কিছুক্ষণের জন্যে ছেড়ে দাও একঘণ্টা পরে ফিরে আসব।
গােপাল বললে কি হয়? তােরা যদি আর ফিরে না আসিস? কর্তা ভূত বললে নিশ্চয়ই আসব। এটাই তাে আমাদের আস্তানা। গােপাল বললে তােরা কোথায় যাবি?
হামদো বললে এখনও আমরা কিছু খাইনি তাই খাবার যােগাড় করতে যাচ্ছি।
গােপাল তাদের কাকুতি মিনতি দেখে বললে আচ্ছা যা কিন্তু একঘণ্টার মধ্যে ফিরে আসবি। তা না হলে ব্ৰহ্মদত্যি আর মামদোকে পাঠিয়ে ঘাড়ে ধরে আনবাে।
ব্ৰহ্মদত্যি আর মামদোর কথায় কর্তা ভূতটারও ভয় হলাে। কারণ ব্ৰহ্মাদিত্য হলাে বামুন ভূত আর মামদো হলাে মুসলমান। এরা দুজনেই বেশ শক্তিশালী। ভূত মহলে এদের সবাই ভয় করে। তাই সকলে হাত যােড় করে গােপালকে বললে আমরা এক ঘণ্টার মধ্যেই আসবাে।
এই কথা বলে গােপালের কাছ থেকে বিদায় নিয়ে চোখের নিমেষে উধাও হয়ে গেল।
ওদিকে বল হরি হরিবােল বলতে বলতে কতগুলাে লােক একটা মড়া নিয়ে আসছিল শ্মশানে।
এমন সময় ভূতগুলাে হাঃহাঃ হিঃহিঃ করতে করতে লম্বা লম্বা। হাত পা বাড়িয়ে সেদিকে এগিয়ে যেতেই লােকগুলাে মড়া ফেলেই যে যেদিকে পারলে ছুটে পালালাে।
ভূতগুলাে তখন এসে মনের আনন্দে মড়াটাকে খেতে লাগলাে। কড়কড় মড়মড় করে হাড় চিবােতে চিবােতে চিবােতে কর্তাভূত বললে এ্যাই সব তাড়াতাড়ি খেয়ে নে। একঘণ্টার মধ্যে ফিরে না গেলে লােকটা আবার ব্রহ্মদত্যি আর মামদোকে পাঠাবে।
সবাই তখন তাড়াতাড়ি খেতে লাগলাে। প্রায় আধন্টার মধ্যে গােটা মড়াটাকে শেষ করে হাড় চিবােতে চিবােতে আবার পাঁচজনে এসে হাজির হলাে।
ওদিকে দূর থেকে ভূতগুলােকে আসতে দেখে গােপাল বটগাছে হেলান দিয়ে বসে জোরে জোরে নাক ডাকাতে লাগলাে।
ভূতগুলাে গাছতলায় ফিরে এসে দেখলে লােকটা ঘুমুচ্ছে। আর নাক ডাকছে।
কর্তাভূত তখন ফিসফিসিয়ে বললে এই চল আমরা গাছের পিছন দিকে গিয়ে বসি। ওকে জাগাসনি ঘুমুতে দে সকাল হলেই আমরা কেটে পড়বাে।
সকলে বললে সেই ভালাে। এই বলে সকলে সেই বটগাছের পিছনে বসলাে।
গাছে হেলান দিয়ে বসে কর্তা ভূতটা হামদোকে চুপি চুপি বললে হ্যাঁরে হামদো। লােকটা যদি সত্যি সত্যিই তাের বাপ ঠাকুর্দার নাম বলে দেয়। তাহলে কি হবে?
দ্বিতীয় ভূতটা বললে ত পারবে না কর্তা। ও কি করে নাম জানবে?
আর একজন বললে ঠিক বলেছিস। ও কি করে নাম জানবে? হামদোই হয়ত সব নাম জানেনা।
হামদো এই কথায় রেগে গিয়ে বললে কেন জানবাে না আমার বাপ ঠাকুর্দার নাম আমি জানবাে না তাে কে জানবে?
দ্বিতীয় ভূত বললে বেশ বলতে দেখি নামগুলাে?
হামদো বললে আমার নাম হামদো বাবার নাম আমদো ঠাকুর্দার নাম লামদো তার বাবার নাম জামদো।
কর্তা বললে ব্যাস ব্যস ঐ হলেই হবে। এই রকম বললেই হল।
এদিকে গোপাল ঘুমের ভাণ করে পড়ে থেকে সব শুনে নিল এবং মুখস্থ করে ফেললে। তারপর ধড়মড় করে উঠে বসে চেঁচিয়ে উঠলাে কইরে। কোথায় গেলি তােরা সব। এদিকে আয়।
গােপাল ডাকতেই ভূতগুলাে এসে হাজির হলাে গােপালের কাছে।
গােপাল তাদের বললে এই তােরা সব হামদোর বাপ ঠাকুর্দার নাম জানতে চেয়েছিলি না নামগুলাে সব মনে পড়েছে।
তখন কর্তা ভূতটা বললে বেশ বল নামগুলাে। গােপাল তখন ঠিক যেমন শুনেছিল তেমনিভাবে নামগুলাে বললে।
কর্তা ভূত সব শুনে কিছুক্ষণ চুপ করে রইলাে তারপর বললে হামদো ইনি যখন তাের বাপ ঠাকুর্দার নাম বলেছে তখন তুই ওর বাড়ীতে যা।
হামদো তখন কঁচুমাচু হয়ে বললে হ্যাঁ তাতাে যেতেই হবে। তবে আমার একটা কথা আছে।
বেশ কি কথা আছে বল? চল রাস্তায় যেতে যেতেই বলব।
বেশ তাই হবে। কিন্তু আমি তাে হেঁটে যেতে পারবাে না। আমায় কাঁধে করে বাড়ী নিয়ে চল। হামদো আর কি করে গােপালকে কাঁধে নিয়ে ঝড়ের বেগে বাড়ীর দিকে রওনা হলাে। পথে যেতে যেতে হামদো গােপালকে বললে দেখ কর্তা। আমি তােমার কাজকর্ম করবাে বটে কিন্তুদিনের বেলায় আমাকে দেখতে পাবে না। রাত্রি বেলা এসে তােমার সব কাজকর্ম করে যাব।
বেশ তাই হবে।
আরও একটা শর্ত আছে। বল কি শর্ত?
রােজ আমাকে কাজ দিতে হবে। বসে থাকতে পারব না। বসে থাকলেই আমাকে ছেড়ে দিতে হবে। তা না হলে আমি তােমার ঘাড় মটকাবাে।
বেশ তাই হবে। এইভাবে কথা বলতে বলতে হামদো গােপালকে নিয়ে বাড়ীর কাছে এসে কাঁধ থেকে নামিয়ে দিয়ে বললে কর্তা তুমি বাড়ীর মধ্যে যাও এখন আমি চললাম। সকাল হতে আর দেরী নেই আর আমার থাকা চলবে না। কেউ দেখে ফেলবে। কাল আবার রাত্রে আসবাে। আমার কাজ কর্ম ঠিক করে রেখাে।
এই কথা বলে হামদো হাওয়ায় মিলিয়ে গেল।
গােপাল দরজার কাছে দাঁড়িয়ে থেকে তারপর দরজার কড়া নাড়া দিলে।
গােপালের স্ত্রী দরজা খুলে দিয়ে জিজ্ঞাসা করলে কি গাে! তুমি সারাদিন সারারাত কোথায় গেছিলে? গােপাল তখন একে একে বাড়ী থেকে গিয়ে অবধি যা যা ঘটেছিল সবই বললে। সব শুনে গােপালের বউ একগাল হেসে বললে দেখলে তাে আমার ঝগড়া করার গুণ। আমি ঝগড়া না করলে তুমিও বাড়ী থেকে যেতে না। আর এসব ঘটনাও ঘটতাে না।
গােপাল বললে দ্যাখ গিন্নী আর বকবক করে লাভ নেই। সারাদিন কিছু খাওয়া হয়নি। সকাল হয়ে গেছে। তুমি কাজকর্ম সেরে দু টো যাহাকে কিছু রান্না বান্নার যােগাড় কর।
দেখতে দেখতে সারাদিন কেটে গেল। গােপাল সারাদিনটা ঘুমিয়ে কাটালে।
রাত্রিবেলা বাড়ীর সকলে খেয়েদেয়ে ঘুমিয়ে পড়লাে। গােপাল কিন্তু জেগে বসে রইলাে।
রাত্রি যখন বারােটা এমন সময় হামদো এসে হাজির। এসেই সে গােপালকে বললে বল কি কাজ করতে হবে?
গােপাল বললে আমার বাগানটা জঙ্গল হয়ে পড়ে আছে। ওটাকে ভাল করে পরিষ্কার করে দে।
সঙ্গে সঙ্গে হামদো চলে গেল বাগান পরিষ্কার করতে। কিছুক্ষণের মধ্যেই সে বাগান পরিষ্কার করে ফিরে এসে গােপালের কাছে বিদায় নিয়ে ফিরে গেল।
এইভাবে রােজই হামদো এসে গােপালের কাজ করে যেতে লাগলাে।
গােপালের দিন দিন উন্নতি দেখে পাড়ার লােকের হিংসা হলাে। তারা ভাবতে লাগলাে গােপাল এত পয়সা পাচ্ছে কোথায় যে বাড়ীঘর মেরামত করছে। বাগান পরিষ্কার করছে পুকুর কাটছে। এই সব ভেবে পাড়ার লােক জ্বলে মরতে লাগলাে। শেষ একদিন তারা মহারাজা কৃষ্ণচন্দ্রকে সব কথা জানালে।
পরদিন গােপাল রাজসভায় আসতে মহারাজা জিজ্ঞাসা করলেন আচ্ছা গােপাল! তুমি যে বাড়ী বাগান পরিষ্কার করছ। পুকুর কাটাচ্ছে এতে টাকা পয়সা খরচ হচ্ছে। এসব কে দিচ্ছে?
গােপাল হাতযােড় করে বললে মহারাজ! আমি কিছুই বলতে পারবাে না। রাত্রে ঘুমিয়ে থাকি আর সকালে উঠে দেখি সব কাজকর্ম কে ক রে গেছে।
গােপালের কথা শুনে মহারাজ হেসে উঠলেন। তারপর বললেন আচ্ছা তুমি বাড়ি যাও আমি সন্ধান নিচ্ছি।
সেইদিন সন্ধ্যাবেলা রাজা গােপালের প্রতিবেশীকে ডেকে বললেন আজ তােমরা সারারাত্রি জেগে গােপালের বাড়ী পাহারা দেবে। তাহলে বােঝা যাবে কে গােপালের কাজ করে দেয়।
গােগাল তখন ওই সব লােকগুলােকে জব্দ করবার জন্য মনে মনে বুদ্ধি এঁটে হামদো আসতেই তাকে বললে হামদো তুই তাের আর একজন বন্ধুকে নিয়ে রাজকর্মচারী সেজে আয়।
হামদো সঙ্গে সঙ্গে তার একবন্ধুকে সঙ্গে নিয়ে রাজকর্মচারী সেজে গােপালের কাছে হাজির হলাে।
গােপাল বললে যাও তােমরা আজ তােমাদের কোনও কাজ করতে হবে না।
হামদো বললে তাহলে আমরা কি করবাে? গােপাল বললে আমার বাড়ীর চারপাশে জনকতক লােক পাহারা দিচ্ছে। তােমরা তাদের রাজার হুকুম জানিয়ে সারারাত ধরে আমার নতুন পুকুরের মাটি কাটাবে।
হুকুম পাবার সঙ্গে সঙ্গে হামদো তার বন্ধুকে নিয়ে চলে গেল। তারপর তারা দেখলে সত্যি কয়েকজন লােক গােপালের বাড়ীর চারপাশে
ঘুরে বেড়াচ্ছে।
হামদো তাদের কাছে গিয়ে বললে শােন তােমার রাজামশায় হুকুম দিয়েছেন। আজ সারারাত ধরে তােমাদের গােপালের নতুন পুকুরে মাটি কাটতে হবে।
হামদোর কথা শুনে সকলে ভয় পেয়ে গেল।
তাদের চুপকরে দাঁড়িয়ে থাকতে দেখে হামদো বললে শিগগীর মাটি কাটতে শুরু কর। নইলে চাবুক মারতে মারতে মাটি কাটাব। এই কথা বলে কোদাল আর ঝুড়ি ফেলে দিল তাদের সামনে।
লােকগুলাে আর কি করে সারারাত ধরে গােপালের পুকুরে মাটি কাটতে লাগলাে।
সারারাত ধরে মাটি কেটে লােকগুলাের অবস্থা খুব কাহিল হয়ে পড়লাে। কিন্তু কি করবে রাজার হুকুম অমান্য করলে বিপদ। তাই তারা সকাল হবার অপেক্ষায় রইলাে।
পূবদিক ফর্সা হবার সঙ্গে সঙ্গে হামদো আর তার বন্ধু চলে গেল। লােকগুলাে তখন আধমরা অবস্থায় হাঁপাতে হাঁপাতে যে যার বাড়ী ফিরে গেল।
মহারাজ কৃষ্ণচন্দ্রের দুরাবার বসেছে!
সভাসদ পরিষদ যে যার জায়গায় বসে আছে। গােপালও গম্ভীর মুখে বসে আছে তার আসনে প্রহরীরা পাহারা দিচ্ছে। চারদিকে লােক লস্কর দাঁড়িয়ে। সভাগৃহ জমজমাট।
এমন সময় কতকগুলি লােক হাঁপাতে হাঁপাতে এসে বললে
মহারাজ! আমাদের রক্ষা করুন।
গােপাল মনে মনে বললে কেমন। আর পরের হিংসা করবে? এরপর মুখে বললে আচ্ছা যাও পরের হিংসা ত্যাগ কর। তাহলে আর শাস্তি পেতে হবে না।
লােকগুলাে তখন আস্তে আস্তে যে যার বাড়ী গেল। রাজসভা থেকে ফিরে গােপাল তার স্ত্রীকে বললে দেখ গিন্নী। হামদোকে দিয়ে অনেক কাজ করলাম। আর তাে হাতে তেমন কাজ কর্ম নাই। তাছাড়া মহারাজ ও সন্দেহ করছেন। এবার হয়ত তিনি নিজেই খোঁজ খবর নিতে শুরু করবেন।
গিন্নী বললে তাহলে উপায়? গােপাল বললে মাথায় কিছু আসছে না তুমি একটা বুদ্ধি দাও।
গিন্নী বললে এক কাজ কর আজ হামদো এলে তার কাছে কিছু টাকা কড়ি নিয়ে বিদায় করে দাও। ও সব ভূত প্রেত নিয়ে আস করা ঠিক নয়। কখন কি বিপদ হবে বলা যায় না।
গােপাল বললে ঠিক।
সেদিন আবার এসে হাজির হলাে হামদো। এসেই বললে কর্তা আজ কি কাজ দাও।
গােপাল বললে দাঁড়াও একটু ভেবে দেখি।
হামদো বললে কর্তা আমি বরং তােমাকে কিছু টাকা আর গহণা দিচ্ছি নিয়ে আমাকে ছেড়ে দাও।
গােপালও তাই চায়। সে একগাল হেসে বললে বেশ তাের যখন ইচ্ছে হয়েছে তাই কর।
সঙ্গে সঙ্গে হাওয়ায় মিশে গেল হামদো। তারপর কিছুক্ষণের মধ্যে টাকা আর গয়না ভর্তি একটা বাকসাে এনে গােপালের হাতে দিয়ে বিদায় নিয়ে চিরদিনের মত চলে গেল।
গােপাল বাক্সভর্তি গয়না আর টাকা পেয়ে মনের আনন্দে এক রকম লাফাতে লাফাতে বাড়ীর মধ্যে গিয়ে গিন্নীর হাতে দিল।
গিন্নীতাে টাকা আর গয়নার বাক্স পেয়ে হেসে লুটোপুটি। গােপালও একগাল হেসে বললে বুঝলে গিন্নী আমার নাম গােপাল ভাঁড়।
তার পরদিন দাদু এসে বৈঠকখানায় বসতেই পেঁকো লান্টু বন্টু পন্টু আর মিনি বিনি এসে দাদুকে ঘিরে বসলে তারপর সবাই বললে দাদু একটা গল্প বল।
দাদু বলেলে তাহলে আজও তােদের গােপাল ভাঁড়ের গল্প বলব।
শােন তাহলে। দাদু গল্প বলতে শুরু করলে।
চৈত্র মাসের শেষাশেষি গোপালের মেয়ের বাড়ী থেকে একখানি চিঠি এলাে।
চিঠিখানা পড়ে তাে গােপালের চক্ষুস্থির! বেয়াই মশায়ের খুব অসুখ গােপালকে যেতে লিখেছে।
গােপালের গিন্নী বললে একবার যাও না বাপু! বুড়াে মানুষ কখন কি হয় বলা যায় না। যদি মরে টরে যায় তাহলে আর দেখা হবে না। কুটুম বাড়ী। সবাই নিন্দা করবে।
গিন্নীর আগ্রহ দেখে গােপাল অনিচ্ছা সত্ত্বেও মেয়ের বাড়ী যাবার জন্য তৈরী হলাে।
যখনকার কথা বলছি তখন রেলগাড়ী ছিল না। কোথাও যেতে হলে পায়ে হেঁটে কিংবা গরুর গাড়ীতে অথবা নৌকায় যেতে হতাে।
গােপাল হেঁটে যাবার জন্য প্রস্তুত হলাে।
পরের দিন সকাল সকাল স্নান করে ভাত খেয়ে গােপাল বেরিয়ে পড়লাে মেয়ের বাড়ীর উদ্দেশ্যে।
মেয়ের বাড়ী ছিল বারাে ক্রোশ দূরে। এতখানি পথ হেঁটে যাওয়া মুখের কথা নয়।
একে তাে গােপাল ছিল নাদুস নুদুস ভুঁড়ি ওলা বেঁটে মানুষ। তার উপর গিন্নী মেয়ের জন্য নানা জিনিস জোগাড় করে পুটুলী বেঁধে দিয়েছে। সেই পুটুলী নিয়ে পথ চলতে গােপালের বেশ কষ্ট হচ্ছিল। কিন্তু কি করবে। আস্তে আস্তে হাঁটছিল।
কিছুদূর হাঁটে আর কোন গাছতলা দেখলেই তার তলায় বসে বিশ্রাম নেয়। এই ভাবে ক্রোশ চারেক পথ পার হতেই তার দুপুর গড়িয়ে গেল।
কোনক্রমে আরও ক্রোশ তিনেক পথ পার হতে গােপাল গলদঘর্ম হয়ে পড়লাে। সামনে ছিল একটা বিরাট বটগাছ। গােপাল ক্লান্ত হয়ে তার তলায় গিয়ে বসলাে।
গাছে হেলান দিয়ে বসতেই বটগাছের ঠাণ্ডা বাতাসে তার শরীর যেন জুড়িয়ে গেল। শান্তিতে দু চোখ জুড়িয়ে এলাে তার। ঘুমিয়ে পড়লাে গােপাল।
কতক্ষণ সে ঘুমিয়েছিল তার হুস নেই হঠাৎ একটা দমকা বাতাসে তার ঘুম ভেঙ্গে গেল। সে ধড়মড় করে উঠে বসে দেখলে সূৰ্য্যদেব পাটে বসেছে। গােপাল তাড়াতাড়ি হাঁটতে লাগলাে।
এমন সময় পশ্চিম আকাশে একটুকরাে কালাে মেঘ দেখা গেল। দেখতে দেখতে সারা আকাশ ছেয়ে গেল মেঘে। তখন চারিদিকে সন্ধ্যার আবছা অন্ধকার নেমেছে। আজ আর বুঝি রক্ষা নেই। কালবৈশাখীর ঝড়ে কোথায় উড়িয়ে নিয়ে গিয়ে ফেলবে কে জানে। আবার মাথায় বাজ পড়তেও পারে।
এই রকম সাত পাঁচ ভাবতে ভাবতে গােপাল একরকম ছুটতে ছুটতেই পথ চলতে লাগলাে একটা আশ্রয়ের আশায়।
প্রাণের ভয়ে এলােমেলাে ভাবে হাঁটতে হাঁটতে গােপাল এসে হাজির হলাে একটা নদীর ধারে। সামনে বা পিছনে কোনও লােকালয় দেখতে না পেয়ে গোপাল নদীর ধার দিয়ে হন হন করে হাঁটতে লাগলাে।
তখন বাতাস জোরে বইতে শুরু করেছে। মাঝে মাঝে কড় কড় করে বাজ পড়ছে।
গােপাল নিরূপায় হয়ে একটা আশ্রয়ের সন্ধানে অসহায়ভাবে চারিদিকে দেখতে লাগলাে।
অন্ধকার রাত্রি।
হঠাৎ দূরে একটা গাছের মাথায় ভীষণ শব্দে বাজ পড়লাে। সেই শব্দে চমকে উঠলে গােপাল।
বিদ্যুতের আলােয় হঠাৎ দেখা গেল নদীর ধারে একটা দোতলা পাকাবাড়ী।
বাড়ীখানা দেখে গােপালের যেন প্রাণ ফিরে এলাে। সে অন্ধকারে প্রাণপণে সেই বাড়ীটার উদ্দেশ্যে এগিয়ে গেল।
তখন ঝমঝম করে বৃষ্টি নেমেছে। গােপাল কোনমতে এসে হাজির হলাে বাড়ীর সামনে।
বাড়ীর দরজার সামনে দাঁড়িয়ে দেখলে গােপাল। কোনও সাড়াশব্দ নেই চারদিক নিস্তব্ধ নিঝুম। লােকজনের চিহ্ন মাত্র দেখা যাচ্ছে না কোথাও।
গােপাল একটু ইতস্ততঃ করে দরজায় একটু ঠেলা দিতেই সেটা খুলে গেল।
তখন খুব জোরে ঝড়াে বাতাস বইছে আর সেই সঙ্গে বৃষ্টিও পড়ছে মুষলধারে। ঘন ঘন বজ্রপাতও হচ্ছে। মনে হচ্ছে বুঝি বা প্রলয় হয়ে যাবে।
দরজা খুলে যেতেই ঘরের মধ্যে উঁকি দিয়ে গােপাল দেখল একখানা তক্তপােষে পাতা আছে আর তার উপর একটা ময়লা চাদর বিছানাে।
গােপাল তখন জয় মা কালী বলে ঢুকে পড়ল ঘরের মধ্যে।
একটু বিশ্রাম নিয়ে পকেট থেকে দেশলাই বার করে জ্বেলে গােপাল দেখল বাড়ীটা পুরাতন হলেও বেশ মজবুত আছে। ঘরখানার মধ্যে চারদিকে ধূলা ময়লা জমে আছে। বােধহয় বহুদিন ঘরটা পরিষ্কার করেনি। তক্তপােষের উপর যে চাদরখানা পাতা ছিল তাতেও একরাশ ধুলাে পড়েছিল।
গােপাল চাদরখানি তুলে একটু ঝেড়ে ঝুড়ে পরিষ্কার করে আরাম করে বসল। দেওয়ালে হেলান দিয়ে বসে সে চিন্তা করছে কখন সকাল হবে। ক্ষিধেও তার পেয়েছিল খুব। একে তাে গােপাল পেটুক মানুষ। তার উপর কখন সেই সাত সকালে খেয়ে বেরিয়েছে সেকি আর পেটে আছে। পথশ্রমে সব হজম হয়ে গেছে। ক্ষিধের জ্বালায় সে ছটফট করতে লাগলাে। কিন্তু কোনও উপায় নেই। তাই চুপচাপ বসে রইলাে।
কিছুক্ষণ পরে সিঁড়িতে বাড়ীর ভেতর দিকে যেন কিসের শব্দ হলাে।
গােপাল কানখাড়া করে শুনতে লাগলাে। এবার সিঁড়িতে পায়ের শব্দ শােনা গেল। মনে হলাে কে যেন সিঁড়ি দিয়ে নেমে আসছে। গােপাল ভেতরের দরজার দিকে চেয়ে রইলাে।
হঠাৎ খুলে গেল ভেতরের দিকের দরজা। দরজায় দেখা গেল। একজন বয়স্ক লােক। সাদা কাপড়ে সারা দেহটা ঢাকা। গােপাল অবাক হয়ে চেয়ে রইল তার দিকে। তখন সেই লােকটি খনখনে গলায় বললে আপনি কে? কোথা থেকে আসছেন?
গােপাল প্রথমটা ভয় পেলেও সাহস করে বললে মশায় আমার বাড়ী কৃষ্ণনগর। নাম গােপাল। গােপাল বললে হয়ত চিনতে পারবেন না। গােপাল ভাঁড় বলেই সকলে জানে। আমি মেয়ের বাড়ী যাচ্ছিলাম পথের মাঝে ঝড় জল দুর্যোগে পড়ে প্রাণের ভয়ে আপনার আশ্রয়ে এসেছি।
বুড়াে আবার খনখনে গলায় বললে তাতে কি হয়েছে অনেকেরই এরকম অবস্থা হয়ে থাকে। তা বাড়ী থেকে কখন রওনা হয়েছেন?
তা ধরুন বেলা দশটা এগারােটা হবে। বলেন কি? সারাদিন হাঁটছেন?
কি আর করি বলুন? মােটা মানুষ বেশী জোরে তাে হাঁটতে পারি ।
গােপালের কথায় লােকটা হেসে উঠল। তার হাসির শব্দে চারদিক যেন কেঁপে উঠল। গােপালও ভয় পেয়ে গেল।
লােকটা আবার জিজ্ঞাসা করলে মেয়ের বাড়ী কোথায়?
আজ্ঞে হরিনগর।
ওরে বাবা। সে তাে এখান থেকে প্রায় সাত ক্রোশ। আপনি ভুল পথে এসেছেন। তা আপনার বুঝি খাওয়া হয়নি?
খাবার কথা শুনে গােপালের বেশী করে ক্ষিধে বেড়ে গেল। কিন্তু সে তার প্রকাশ না করে বললে আজ্ঞে সেই সকালে বাড়ী থেকে যা খেয়ে বেরিয়েছি। তা থাক আপনাকে আর এতরাত্রে কিছু ব্যবস্থা করতে হবে
।
সেকি কথা মশাই? আপনি হলেন আমার অতিথি। গৃহস্থের বাড়ীতে অতিথি উপােস থাকলে যে অমঙ্গল হবে। আপনি কি জাত?
আজ্ঞে আমি পরামানিক অর্থাৎ নাপিত।
বেশ বেশ। তাহলে চিন্তার কারণ নেই। আমি খাবার যােগাড় করছি। এই কথা বলে লােকটা চলে গেল।
গােপাল স্পষ্ট দেখলে লােকটা সিঁড়ি দিয়ে না উঠে লম্বা তালগাছের মত একটা ঠ্যাং বাড়িয়ে দোতলায় উঠে গেল।
ব্যাপার দেখে গােপাল ভয়ে কাঠ। কিন্তু এই দুর্যোগের রাতে পালাবে কি করে। তাই সে বসে বসে রাম নাম জপ করতে লাগলাে। বেশ কিছুক্ষণ চুপচাপ কেটে গেল। হঠাৎ পাশের ঘরে কে যেন আর্তনাদ করে উঠল। তারপর আবার চুপচাপ।
কিছুক্ষণ পরে গােপাল ছাদের দিকে তাকাতেই তার বুকের রক্ত যেন হিম হয়ে এলাে। গােপাল দেখলে দুটো জ্বলন্ত চোখ একদৃষ্টি তাকিয়ে আছে তার দিকে। কি সাংঘাতিক সেই চোখ দুটো। যেন আগুনের গােলা।
গােপাল ভয় পেয়ে উঠে দাঁড়াতেই একটা কালপ্যাঁচা ঝটপট করতে করতে উড়ে গেল দরজা দিয়ে।
গােপাল হাফ ছেড়ে বাঁচল। ওটা তাহলে প্যাঁচার চোখ। আবার সে বসলাে তক্তপােষের উপর।
আবার বেশ কিছুক্ষণ চুপচাপ কেটে গেল। হঠাৎ পাশের ঘর থেকে নানারকম শব্দ হতে লাগল। মনে হলাে যেন পাশের ঘরে একটা খণ্ডযুদ্ধ আরম্ভ হয়ে গেছে। দুম দাম দুম দাম শব্দে বাড়ীটা যেন সরগরম হয়ে গেল।
এইভাবে চললাে বেশ কিছুক্ষণ। তারপর মনে হলাে যেন হুড়মুড় করে দোতলার বারান্দা ভেঙ্গে পড়লাে। সঙ্গে সঙ্গে নারী কণ্ঠের তীব্র আর্তনাদ আর তার সঙ্গে পৈশাচিক হাসির শব্দে গােটা বাড়ীখানা কেঁপে উঠলাে।
গােপালের তখন অবস্থা কাহিল। তার বুক ধড়ফড় করছে। ঘামে ভিজে গেছে সারা দেহ। কি করবে কেমন করে সে এই হানাবাড়ী থেকে পালাবে এই চিন্তা করছে এমন সময় দরজার কাছে দেখা গেল একটি নারীমূর্তি সারা দেহ তার কাপড়ে ঢাকা। মুখ দেখা যাচ্ছেনা। সে খনখনে গলায় বললে
তুমি এখনি পালাও এখান থেকে। এটা হলাে ভূতের বাড়ী। এ তল্লাটের লােক একে বলে হানাবাড়ী।
গােপাল এই কথা শুনি লাফিয়ে উঠে বেরােতে যাবে এমন সময় আবার সেই স্ত্রীলােকটি নাকি সুরে বললে তুমি আমার সঙ্গে এসাে। আমি রাস্তা দেখিয়ে দিচ্ছি। আর দেরী কোর না। একটু পরেই কর্তারা এসে তােমার ঘাড়ে মটকে রক্ত চুষে খাবে। এই বলে সেই নারীমূৰ্ত্তিটি আগে চললাে গােপাল তার পিছনে যেতে লাগল।
কিছুটা এগিয়ে নারীমূৰ্ত্তিটি বললে ওই নদীর ধার দিয়ে পূর্বদিকে এগিয়ে গেলেই গ্রাম দেখতে পাবে।
এই কথা বলে সেই নারীমূর্তি যেন বাতাসে মিলিয়ে গেল। গােপাল পিছন দিকে চেয়ে দেখলে কিন্তু কাউকে দেখতে পাওয়া গলে না।
দূর থেকে শুধু বহুকণ্ঠে পৈশাচিক অট্টহাসি শােনা গেল।
গােপাল প্রাণভয়ে দৌড়াতে দৌড়াতে নদীর ধারে এক জায়গায় আছাড় খেয়ে জ্ঞান হারালাে।
তখন ঝড় বৃষ্টি কমে গেছে। পূর্বদিক ফর্সা হয়েছে। জেলেরা ডিঙি নৌকায় চড়ে নদীতে মাছ ধরছিল। একজন লােককে নদীর ধারে পড়ে থাকতে দেখে তারা গােপালকে নৌকায় তুলে সেবা শুশ্রুষা করতে লাগলাে।
অল্প সময়ের মধ্যেই গােপালের জ্ঞান ফিরে এলাে। জেলেদের মধ্যে একজন গােপালকে চিনত। সে জিজ্ঞাসা করলে আপনি এখানে কোথায় এসেছিলেন?
গােপাল তখন সমস্ত ঘটনা বলতে জেলেরা বললে সর্বনাশ! ওটা তাে হানাবাড়ী। ওখানে যে যায় সে আর জ্যান্ত ফিরে আসে না। ভাগ্যের জোরে আপনি বেঁচে গেছেন। সন্ধ্যা হলে ও রাস্তায় লােকজন কেউ যায় না ভূতের ভয়ে।
গােপাল বললে আচ্ছা বাড়ীটার কি ব্যাপার বলতে পার?
জেলেরা বললে ওই বাড়ীটা ছিল জমিদারের। জমিদারবাবু খুব রাগী ছিলেন। একদিন কি হয়েছিল বলতে পারব না। জমিদার নিজের হাতে সবাইকে খুন করে নিজে গলায় দড়ি দিয়ে আত্মহত্যা করেন। শেষ অবধি তাদের মৃতদেহেরও ক রে সৎকার করা হয়নি। শেয়াল কুকুরে খেয়েছে।
সেই থেকে ওই বাড়ীটা হয়েছে ভূতের অস্তানা। দিনের বেলাতেও ওখানে কেউ যেতে সাহস পায় না।
গােপালের কাহিল অবস্থা দেখে জেলেরা নৌকা করে তাকে মেয়ের বাড়ীতে পৌছে দিল।
তারপর দিন ঠিক সন্ধ্যার সময় দাদু এসে বৈঠকাখায় বসতেই নাতি নাতনীরা এসে জড়াে হলাে তার কাছে।
দাদু জিজ্ঞাসা করলে কিরে কি খবর তােদের বল। আজ আবার কিছু ফরমাস আছে নাকি?
পন্টু বললে একটা গল্পের ফরমাস আছে দাদু! দাদু বললে বেশ তাহলে সবাই চুপ করে বসাে। দাদুর সম্মতি পেয়ে সবাই তার চার পাশে গােল হয়ে বসলাে। দাদু আরাম করে তাকিয়া হেলান দিয়ে গল্প বলতে শুরু করলাে।
জ্যৈষ্ঠ মাস। যেমন গরম পড়েছে তেমনি বিয়েরও হিড়িক পড়েছে।
গােপালের এক আত্মীয়ের ছেলের বিয়ে। তাকে বরযাত্রী যেতে হবে।
গােপাল কিন্তু যেতে নারাজ। বললে দেখ ভাই ও সব নেমন্তন্ন খেয়ে আমার পােষায় না। শরীর খারাপ হয়। তাছাড়া কাজকম্ম রয়েছে। আমার দ্বারা বরযাত্রী যাওয়া হবে না।
বরের বাপ কিন্তু নাছােড়বান্দা। সে বললে তুমি না গেলে বিয়েই হবে না। আমি বড় গলায় মেয়ের বাপকে বলেছি যে তুমি বরযাত্রী যাবে। এখন তুমি যদি না যাও তাহলে আমাকে কনের বাপের কাছে ছােট হয়ে যেতে হবে।
অনেক অনুরােধ করার পর শেষে রাজী হলাে গােপাল ভাঁড়। বিয়ের দিন বিকালে সাজ গােছ করে গােপাল বরযাত্রী হয়ে রওনা হলাে বরের
সঙ্গে।
গ্রামের মধ্যে গােপালের খুব মান সম্মান ছিল তাই অন্যান্য বরযাত্রীদের মধ্যে তাকেই সবাই মাতব্বর বলে মেনে নিল।
গােপালের গ্রাম থেকে বিয়ে বাড়ীটা মাত্র তিন ক্রোশ দূরে। যথাসময় বর গিয়ে পৌছাল মেয়ের বাড়ীতে। মেয়ের বাবা যথাসাধ্য খাতির অভ্যর্থনা করল বরযাত্রীদের। বিশেষ করে গােপালকে বেশী খাতির করতে লাগলাে সবাই। কারণ গােপাল হলাে মহারাজ কৃষ্ণচন্দ্রের। তাঁর রাজসভায় কত সম্মান গােপালের। এত আর যা তা লােক নয়। কাজেই সবাই গােপালের খাতির যত্ন করতে ব্যস্ত হয়ে পড়ল।
নির্দিষ্ট সময়ে শুভলগ্নে বিয়ে হয়ে গেল। তারপর আহারাদি শেষ হতে হতে একটু রাত্রি হয়ে গেল। এবার শােবার পালা।
অধিকাংশ বরযাত্রী খাওয়া দাওয়া শেষ করেই রওনা হলাে বাড়ীর দিকে।
গােপাল কিন্তু চব্য চুষ্য লেহ্য পেয় খেয়ে পেটটাকে একেবারে জয় ঢাক করে তুলেছিল। কাজেই তার আর নড়বার ক্ষমতা ছিল না। সে কি করবে মনে মনে চিন্তা করতে লাগলাে।
এমন সময় মেয়ের বাবা এসে বললে গােপালবাবু। আজকে রাত্রিটা একটু কষ্ট করে গরীবের বাড়ীতে থাকুন। কাল সকালে চলে যাবেন।
গােপালের থাকার ইচ্ছে ছিল ষােল আনা কিন্তু মুখে তা প্রকাশ না করে বললে না না তা কি হয় বাড়ীতে আমার বিশেষ কাজ আছে।
মেয়ের বাবা বললে কাল সকালে উঠেই চলে যাবেন। গরীবের বাড়ীতে যখন পায়ের ধুলাে দিয়েছেন আজকের রাত্তির টুকু থেকে যান।
গােপাল তখন বললে আচ্ছা তাই হবে। এত করে যখন বলছেন তখন রাত্তিরটুকু কাটিয়েই যাই।
মেয়ের বাবা গােপালের সম্মতি পেয়ে খুশী হয়ে ভজা ভজা বলে। চাকরকে ডাকতে লাগলাে।
ভজা আসতেই মেয়ের বাবা বললে শীগগীর গােপালবাবুর তামাক সেজে নিয়ে আয় আর দু খিলি পান দিয়ে যা।
কর্তার হুকুমে সঙ্গে সঙ্গে ভজা একটা রেকাবীতে দুখিলি পান। আর গড়গাঁড়ায় তামাক সেজে দিয়ে গেল।
গােপাল তখন আরাম করে বসে পান চিবুতে চিবুতে গড়গড়া টানতে লাগলাে। তারপর একমুখ ধোঁয়া ছেড়ে মেয়ের বাবাকে বললে আমি কিন্তু বাপু এই গরমে ঘরে শুতে পারবাে না আর কারও সঙ্গে শুতে পারবাে না। আমাকে তােমাদের বাইরের দালানে একটা বিছানা করে দাও।
গােপালের হুকুম মত মেয়ের বাবা তাদের বাইরের বাড়ীর দালানে রাস্তার ধারে একটি খাটিয়া পেতে বিছানা করে দিল।
গােপাল তখন খালি গায়ে ভুড়ি বার করে আরাম করে গড়গড় টানতে লাগলাে। তারপর কিছুক্ষণের মধ্যে নাক ডাকাতে শুরু করলাে।
এদিকে হয়েছে কি! গােপাল যেখানে ঘুমুচ্ছিল সেখান থেকে তিন ক্রোশ দূরে মাঠের ধারে একটা ভাঙ্গা পােড়াে বাড়ীতে ভূতের বিয়ে হচ্ছে।
সব যােগাড় পত্তির ঠিক। বরও এসে গেছে। এমন সময় দেখা গেল বামুন ঠাকুর নেই। বিয়ে দেবে কে? এই নিয়ে ভূতের দল চিন্তায় পড়ে গেল।
যার মেয়ের বিয়ে হচ্ছিল সে ছিল ভূতের সর্দার। সব শুনে সে রেগে গিয়ে সব ভূতেদের ডেকে বললে যেখান থেকে পারিস একটা বামুন ধরে নিয়ে আয়।
একটা ভূত ভয়ে ভয়ে বললে সর্দার! দিনের বেলাতেই এদিকে কেউ আসে না। আমাদের ভয়ে এত রাত্রে কে আসবে বিয়ে দিতে।
সর্দার বললে যত টাকা চায় আমি দক্ষিণা দেব। তােরা খোঁজ করে দেখ।
আর একটা ভূত বললে যত টাকাই দক্ষিণা দাও সর্দার। প্রাণের ভয়ে কেউ এদিকে আসবে না।
এমন সময় লিকলিকে লম্বা হাত পা নাড়তে নাড়তে সেখানে এলাে একটা পেত্নী। সেই হলাে সর্দারের বৌ মানে মেয়ের মা।
পেত্নীটা এসেই হাত পা নেড়ে বললে পাশের গাঁয়ের বামুনপাড়া থেকে একটা বামুন তুলে নিয়ে এসাে।
সর্দার বললে গিন্নী ঠিকই বলেছে যেখান থেকে হােক একটা বামুন নিয়ে আয়। নইলে বিয়েটা নষ্ট হয়ে যাবে।
নিরূপায় হয়ে তখন চারটে ভূত বেরিয়ে পড়লাে বামুনের খোঁজে। এদিকে গােপাল রাস্তার ধারে খাটিয়ার উপর শুয়ে দিব্যি নাক ডাকাচ্ছিল।
ভূতগুলাে তখন বামুন খুঁজতে খুঁজতে যাচ্ছিল রাস্তার উপর দিয়ে গােপালের নাক ডাকার শব্দে তারা চমকে উঠে স্থির হয়ে দাঁড়াল। তারপর
আস্তে আস্তে গােপালের খাটিয়ার পাশে গিয়ে দাঁড়াল।
একটা ভূত ফিসফিস করে বললে বাপরে! কি সাংঘাতিক নাকের ডাকুনি রে বাবা! ভীষণ শক্তিশালী লােক মনে হচ্ছে।
আর একজন বললে তা তাে বটেই। দেখছিস না কেমন ভুড়ি বাগিয়ে শুয়ে আছে।
তৃতীয় ভূতটা বললে চেহারাটা কেমন নাদুস নুদুস দেখছিস। গায়ে যেন তেল গড়িয়ে পড়ছে।
চতুর্থ ভূত বললে এর মাংস কিন্তু খেতে খুব ভাল হবে। প্রথম ভুত বললে এ লােকটা বামুন কিনা তুই কি করে জানলি।
প্রথম ভূত বললে দূর ব্যাটা হাঁদা। বামুন না হলে এমন নাদুস নুদুস চেহারা আর ভুড়ি হয়?
তৃতীয় ভূত বললে ঠিক বলেছিস। বামুনদেরই এই চেহারা হয়। দ্বিতীয় ভূত বললে তাহলে একেই নিয়ে যাই চল।
সবাই রাজী হয়ে গেল। তখন প্রথম ভূতটা বললে জেগে উঠলে চেঁচামেচি শুরু করে দেবে। তার চেয়ে খাটিয়া শুদ্ধ কাঁধে করে নিয়ে যাই
চল।
সকলে বললে খুব ভাল কথা খাটিয়া শুদ্ধই নিয়ে যাব। এই বলে চারজনে খাটিয়া শুদ্ধ গােপালকে কাঁধে করে হাওয়ার বেগে এসে হাজির হলাে তাদের বিয়ে বাড়ীতে।
সঙ্গে সঙ্গে পোঁ পোঁ করে শাঁখ বেজে উঠল।
শাঁখের আওয়াজে ঘুম ভেঙ্গে গেল গােপালের। সে ধড়মড় করে উঠে বসে চারদিকে চেয়ে দেখে অবাক হলাে খুব এবং সেই সঙ্গে ভয়ও হলাে তার।
গােপাল দেখলে তার চারপাশে কালাে কালাে কতকগুলাে লােক দাঁড়িয়ে আছে। সারাদেহ কাপড়ে ঢাকা মুখও দেখা যাচ্ছে না। সবই কেমন যেন আবছা আবছা কিছুই ভালভাবে দেখা যাচ্ছে না।
হঠাৎ লােকগুলাের মধ্যে একজন নাকি সুরে বললে এই বাড়ীর মধ্যে খবর দে বামুন এসে গেছে।
বাড়ীর মধ্যে খবর দিতেই হি হি করে হাসতে হাসতে কতকগুলাে মেয়ে এসে হাজির হলাে সেখানে। তার মধ্যে একটা মেয়ে খোঁনা গলায় বললে চলুন বামুন ঠাকুর বিয়ের সময় হয়েছে।
তাদের গলার আওয়াজ শুনে আর আবভাব দেখে গােপাল বুঝলে এরা মানুষ নয় প্রেতাত্মা। খুব ভয় পেয়ে গেল সে।
কিন্তু গােপাল ঘাবড়াবার ছেলে নয়। সে সাহসে ভর করে বললে দেখ রাস্তা দিয়ে যখন তােমার লােকেরা আমাকে নিয়ে আসছিল তখন পৈতেটা কোথায় পড়ে গেছে।
এই কথা শুনে একজন এগিয়ে এসে বললে তাতে কি হয়েছে ঠাকুর মশায়। আমরা পৈতা এনে দিচ্ছি আপনি তৈরী করে নিন।
গােপাল দেখলে কোন উপায় নেই আজ আর পৈতৃক প্রাণ নিয়ে বাড়ী ফিরে যেতে হবে না। হায় হায়! কি ঝকমারী করতে বিয়ে দিতে
এসেছিলুম রে বাবা! যদি প্রাণ নিয়ে ফিরতে পারি আর কখনও বিয়ে দিতে আসছি না।
গােপালকে ইতস্তত করতে দেখে সর্দার ভূতটা হেঁড়ে গলায় বললে কি ভাবছেন ঠাকুর মশায়! আমরা আপনার উচিত মত দক্ষিণা দেব।
গােপাল মনে মনে ভাবতে লাগলাে যা দক্ষিণা পাচ্ছি এতেই যথেষ্ট। এখন কোনরকমে প্রাণটা নিয়ে বাড়ী ফিরতে পারলে বাঁচি।
একটা মেয়ে বলে উঠল খােনা গলায় কি হলাে ঠাকুর মশায় চলুন।
গােপাল বললে হ্যাঁ বাবা চল যাচ্ছি এই বলে বাড়ীর ভিতর গিয়ে দেখে তাে অবাক।
বিয়ের যােগাড় সব মানুষের মতই তৈরী। বরণডালা ছাদনাতলা ফুলের মালা সব যােগাড়। কিন্তু আলাে খুবই কম কেমন যেন একটা আবছা অন্ধকার। কিছুই স্পষ্ট দেখা যাচ্ছে না।
গােপাল দেখলে প্রাণ বাঁচাতে গেলে এরা যা বলছে তাই করতে হবে। তা না হলে হয় ত মটাক করে ঘাড় মটকে দেবে। এই ভেবে সে সুতাে দিয়ে একটা পৈতে তৈরী করে গলায় ঝুলিয়ে বসে গেল বিয়ে দিতে।
ঠিক ঠিক মত কন্যা সম্প্রদান করালে হস্তবন্ধনী মালাবদল করালে। মন্ত্র তাে জানে না। কেবল অং ভং করে সারালে। বিয়ে হয়ে গেল শাঁখ বেজে উঠলাে পোঁ পোঁ করে।
গােপাল তখন পালাতে পারলে বাঁচে। তাই সে বললে এবার আমায় দয়া করে ছেড়ে দাও বাবা।
সর্দার ভূত বললে তাকি হয় ঠাকুর মশায়। খাওয়া দাওয়া সেরে তারপর যাবেন।
গােপাল তখন তাড়াতাড়ি বললে আমি হলুম সাত্বিক ব্রাহ্মণ। কারও বাড়ীতে জলগ্রহণ করি না অতএব আমাকে ছেড়ে দাও।
তাহলে আপনার দক্ষিণাটা নিন। এই বলে একটা ছােট থলে গােপালকে দিয়ে বললে এতে ৫০০ শত টাকা আছে আর এই সােনার
আংটিটা আপনি হাতে পারবেন। আমাদের কথা তাহলে মনে থাকবে।
গােপাল মনে মনে ভাবলে খুব মনে থাকবে বাবা হাড়ে হাড়ে মনে থাকবে। একবার পালাতে পারলে বাঁচি। তারপর প্রকাশ্যে বললে আচ্ছা বাবা সব তাহলে আমি চলি।
সর্দার ভূত বললে কি করে যাবেন ঠাকুর মশায়? গােপাল ভয় পেয়ে বললে কেন?
সামনেই জলার ধারে শ্যাওড়া গাছে একটা শাঁকচুন্নী আছে। ওটা খুব পাজী। আপনাকে দেখলেই ঘাড় মটকাবে।
গােপাল ভয়ে কাঁপতে কাঁপতে বললে তাহলে উপায়?
ভয় নেই। ঠাকুর মশায়! আমরা আপনাকে পৌছে দিচ্ছি। এই বলে সেই চারজনকে ডেকে সর্দার ভূত হুকুম দিলে যা ঠাকুর মশায়কে ভাের হবার আগে যেখান থেকে এনেছিস সেখানে রেখে আয়।
সঙ্গে সঙ্গে চারজন ভূত গােপালের খাটিয়াখানা নিয়ে এলাে গােপাল আংটিটা আঙুলে পরে টাকার থলিটাকে ভাল ভাবে কাপড়ে বেঁধে খাটিয়ায় লম্বা হয়ে শুয়ে পড়লাে।
চারজন ভূত সঙ্গে সঙ্গে খাটিয়া শুদ্ধ গােপালকে নিয়ে হাওয়ার বেগে এনে হাজির করলে নির্দিষ্ট জায়গায়।
তারপর ভূত চারটে গােপালের পায়ের ধূলাে নিয়ে বিদায় নিল। তখন ভাের হয়ে এসেছে।
বাড়ীতে এসে গিন্নীকে সব কথা বলতেই গিন্নী বললে বল কিগাে! তাহলে তাে তােমার লাভই হয়েছে।
গােপাল হাসতে হাসতে বললে নিশ্চয়। আমার নাম গােপাল ভাঁড়। লাভ ছাড়া লােকসান বুঝি না। এই বলে টাকার থলিটা গিন্নীর হাতে দিল।
সেদিন সকাল সকাল বেড়িয়ে এসে দাদু বৈঠখানায় বসতেই রােজকার মতাে নাতি নাতনীরা এসে হাজির হলাে বৈঠকখানায়।
দাদু তাদের দেখে বললে কিরে সব এসে গেছিস? বস সবাই গল্প বলছি।
দাদুর চারপাশে বসে পড়ল সবাই। দাদু তখন একটু নড়েচড়ে বসে একটু গলঝাড়া দিয়ে শুরু করলে।
আগেই তােমাদের বলেছি গােপাল শুধু রসিক লােকই ছিল না! অত্যন্ত তীক্ষ্মবুদ্ধি সম্পন্ন ছিল। গােপাল লেখাপড়া বিশেষ জানত না যেটুকু জানত তাকে মূর্খ বলাই ভাল।
কিন্তু মূর্খ হয়েও গােপাল নিজের তীক্ষ্ণবুদ্ধির দ্বারা সমাজে প্রতিষ্ঠা লাভ করেছিল।
এবার যে গল্পটা তােমাদের বলবাে সেটা শুনলেই বুঝতে পারবে গােপালের বুদ্ধি কত তীক্ষ্ণ ছিল।
গােপাল ভাঁড় যে গ্রামে বাস করত সেই গ্রামখানি ছিল বেশ বর্ধিষ্ণু। বামুন কায়েত কামার কুমাের মুচি মুসলমান সব জাতেরই বাস ছিল গ্রামটিতে।
সে সময়কার মানুষের মনে এত হিংসা ছিল না। হিন্দু মুসলমান পাশাপাশি বাস করত খুশী মনে। বামুনপাড়ার ছেলেরা আনন্দে খেলা করতে যেত মুসলমান পাড়ায়। আবার মুসলমান পাড়ার ছেলেরা আসতে বামুন পাড়ায়। বামুন কায়েতের অল্প বয়সী ছেলেরা বয়স্ক মুসলমানকে দাদা বা চাচা বলে সম্বােধন করত তাদের সামনে বিড়ি সিগারেট খেত না। এইভাবে আনন্দেই কাটতাে তখনকার মানুষের দিনগুলাে।
একদিন দুপুরবেলা গােপাল ঘরের দাওয়ায় বসে আহারাদি সেরে তামাক টানছে এমন সময় গফুর মিঞা এসে বসলাে তার কাছে গােপাল তার দিকে কলকেটা বাড়িয়ে দিতে গফুর বেশ কয়েকটা টান দিয়ে ধোঁয়া ছেড়ে কলকেটা গােপালের হাতে ফেরৎ দিলে।
গােপাল বললে কি খবর গফুর ভাই? এই দুপুরবেলা কোথায় যাচ্ছ?
কোথাও যাইনি ভাই। তােমার কাছেই এলাম। কি ব্যাপার বল দেখি ভায়া? একটা বিপদে পড়ে তােমার কাছে এলাম। কেন কি আবার বিপদ হলাে?
ব্যাপারটা খুব রহস্যজনক। আমি কিছুই বুঝতে পারছি না। অথচ কাণ্ড কারখানা দেখে দিন দিন আমি ভয় পেয়ে যাচ্ছি। রাত্তির বেলা ছেলেমেয়েরা তাে ভয়ে ঘুমাতেই পারে না। আমাকেও সারারাত জেগে বসে থাকতে হয়।
ব্যাপারটা কি বল দেখি?
প্রত্যেকদিন রাত্রিবারােটার পর আমাদের বাড়ীতে ভূত আসে।
এই কথা শুনে গােপাল হাে হাে করে হেসে বললে দূর পাগল! ভূত কি কখনও ঘরে আসতে পারে? তেনারা হল গিয়ে অপদেবতা। শ্মশানে মশানে বনে জঙ্গলে পােড়াে বাড়ীতে গাছপালায় থাকে। মানুষের বাস করা জায়গায় তেনারা থাকে না।
গফুর বললে মামদে আমিও তাই জানতুম কিন্তু এখন দেখছি বাড়ীতেও ভূত থাকে।
গােপাল বললে কি করে বুঝলে?
গফুর তখন গােপালের কলকেটা নিয়ে বার কতক বেশ জোরে টান দিয়ে বলতে শুরু করলে।
প্রায় একমাস আগের ঘটনা।
একদিন রাত্রে সবাই ঘুমিয়ে পড়েছে গােটা পাড়াটাই নিস্তব্ধ। কারও কোনও সাড়া শব্দ নেই মাঝে মাঝে কুকুরগুলাে ঘেউ ঘেউ করে ডেকে উঠছে। গভীর রাত সারাদিন পরিশ্রমের পর খুব ঘুমিয়ে পড়েছিলাম। হঠাৎ কিসের একটা শব্দে ঘুমটা ভেঙ্গে গেল। স্পষ্ট ঘরের মধ্যে একটা খসখস শব্দ শুনতে পেলাম। তারপর আবার সব চুপচাপ। কোনও সাড়া শব্দ নেই। মনে ভাবলাম ঘরের মধ্যে বােধহয় গেছে। ইঁদুর ঢুকেছে। এইবার ধানের বস্তা কাপড় চোপড় সব কেটে নষ্ট করবে। তাই তাড়াতাড়ি উঠে আলাে জ্বালালাম। কিন্তু ঘরের মধ্যে কোথাও কিছু দেখা গেল না তখন আলাে নিভিয়ে শুয়ে পড়লাম।
একটু তন্দ্রামত এসেছে আবার একটা শব্দ হলাে। এবার আর বিছানা থেকে উঠলাম না কিন্তু ঘুমাতেও পারলাম না সারারাত শব্দের জন্যে।
এইভাবে রােজই ঘরের মধ্যে নানারকম শব্দ হতে লাগলাে। এই ঘটনার কয়েকদিন পরে এক দিন সকালে উঠে দেখি সারা উঠোনে মুরগীর পালক ছড়ানাে। সন্ধান করে জানলাম আমাদের বড় মুরগীটাকে কাল রাত্রে কিসে খেয়ে গেছে। তার অর্ধেক অংশ মুরগীর ঘরের সামনে পড়ে আছে।
চার পাঁচদিন বেশ ভালভাবেই কেটে গেল। কিন্তু চার পাঁচ দিন পরে সকাল বেলা গােয়াল ঘরে গিয়ে দেখি একটা বকরী মরে পড়ে আছে। তার দেহ থেকে কে যেন মাংস খুবলে খুবলে খেয়েছে। ব্যাপার দেখে বেশ ভয় হলাে।
গােপাল বললে আমার মনে হচ্ছে এ সব শেয়ালের কীর্তি। তুমি একটু সাবধান সতর্ক থাকলেই বুঝতে পারবে।
গফুর দাড়ি নাড়াতে নাড়াতে প্রতিবাদের সুরে বললে না ভায়া! এটা শেয়ালের কীর্তি নয়।
গােপাল জিজ্ঞাসা কয়লে কি করে বুঝলে?
গফুর বললে আমিও তােমার মত শেয়ালের কীর্তি বলে মনে করেছিলুম। কিন্তু তিনদিন আগে ঘরে শুয়ে আছি। রাত্রি তখন প্রায় দু টো এমন সময় দরজাটা খট করে নড়ে উঠল। সেই শব্দে আমার ঘুম ভেঙ্গে গেল। অন্ধকারেই দরজার দিকে চেয়ে রইলাম কিন্তু কাউকে দেখা গেল
। কিছুক্ষণ পরে মনে হলাে বােধহয় ঘরে কেউ ঢুকেছে। উঠে বসে রইলাম বিছানার উপর। আর কিছুই দেখা গেল না বা শােনা গেল না। সকালে উঠে নিজের কাজে গেলাম। কাকেও কিছু বললাম না। মনে ভাবলাম বাড়ীতে এই কথা বললে সকলে ভয় পেয়ে যাবে। তাই চুপ করে গেলাম। আমি কিন্তু ভয় পেয়েছিলাম কাকেও সেটা জানালাম না।
গতকাল রাত্রে ঘটে গেল একটা ভয়ঙ্কর কাণ্ড। গােপাল আশ্চর্য হয়ে বললে কাল রাত্রে আবার কি হলাে? গফুর বলতে শুরু করলাে।
কাল রাত্রে রােজাকার মত খাওয়া দাওয়া সেরে বিছানায় শুয়ে ভাবছিলাম এই ক দিনের ঘটনাগুলাের কথা।
রাত তখন কত হয়েছে বলতে পারছি না তবে চারদিক নিস্তব্ধ নিঝুম। বাড়ীর সকলে ঘুমিয়েছে। কারও কোনও সাড়া শব্দ নেই গােটা পাড়াটাই নিস্তব্ধ হয়ে গেছে।
এমন সময় দরজাটা খটখট করে খুলে গেল সামান্য। আমিও চেয়ে রইলাম সেদিকে। কিন্তু কাকেও দেখা গেল না। আবার আপনি বন্ধ হয়ে গেল দরজা। তখন আমার খুব ভয় হলাে সারা দেহের মধ্যে যেন বয়ে গেল একটা ঠাণ্ডা বাতাস। সারাদেহ শির শির করতে লাগলাে। কপালে ঘাম দেখা দিল।
এমন সময় হঠাৎ খুলে গেল মশারির এক পাশের দড়িটা। আমি ভাবলাম নিশ্চয় হঁদুরে দড়ি কেটে দিয়েছে। কি আর করি উঠে আবার দড়িটা বাঁধলাম। মাত্র ঘণ্টাখানেক চুপচাপ কাটল তারপরেই মনে হলাে কেউ যেন ঘরের মধ্যে ঘুরে বেড়াচ্ছে।
অন্ধকারে চেয়ে দেখি ঘরের কোণে খুব লম্বা একটা ছায়ামূর্তি দাঁড়িয়ে আছে। তার জ্বলন্ত চোখের দৃষ্টি আমার দিকে।
এই সাংঘাতিক দৃশ্য দেখে আমি ভয়ে কাঠ হয়ে গেলাম। ভয়ে সেদিকে চেয়ে থাকতে পারলাম না। চেঁচিয়ে বাড়ীর লােকজনকে ডাকতে গেলাম কিন্তু মনে হলাে কে যেন আমার গলা টিপে ধরেছে। এমন সময় হি হি করে অস্বাভাবিক ভাবে হেসে উঠল মূর্তিটা। আমি গোঁ গোঁ করতে করতে অজ্ঞান হয়ে গেলাম। তারপর কি হয়েছে আমি বলতে পারবাে না।
জ্ঞান ফিরে আসতে দেখি আমি দাওয়ায় শুয়ে আছি আর পাড়ার সকলে এসে জড়াে হয়েছে উঠোনে।
লতিফ মিঞা এগিয়ে এসে আমার গায়ে হাত বুলােতে বুলােতে কি হয়েছিল রে বেটা গোঁ গোঁ করে অজ্ঞান হয়েছিলি কেন? আমি তখন আগাগােড়া সব কথা তাকে বললাম। বুড়াে সব শুনে কিছুক্ষণ চুপ করে রইলাে তারপর দাড়িতে হাত বুলােতে বুলােতে বললে বাপজান। তুমি একবার গোপালের কাছে যাও সে খুব বুদ্ধিমান। তাকে গিয়ে সব ঘটনা বল তারপর সে যা বলবে তাই হবে। তাই আমি তােমার কাছে এসেছি ভাই। এর একটা যা হােক বিহিত কর। নইলে ছেলেপুলে নিয়ে মারা যাব।
গােপাল বেশ কিছুক্ষণ ধরে চিন্তা করে বলল দেখ গফুর ভাই আমি তাে আর ওঝা নাই যে ভূত ছাড়াব। তবে তুমি যখন বলছ একবার তােমার বাড়ী গিয়ে দেখতে পারি।
এই কথা বলে গফুরকে বিদায় দিয়ে গােপাল ভালভাবে একটা ঘুম দিয়ে নিলে।
ঘুম থেকে উঠে গােপাল সন্ধ্যার সময় খাওয়া দাওয়া সেরে গফুর মিঞার বাড়ীতে গিয়ে হাজির হলাে।
ক্রমে ক্রমে রাত্রি হতে লাগলাে। গােপালের জন্য গফুর ভাল করে বিছানা পত্র করে রেখেছিল গােপাল আরাম করে তাতে শুয়ে পড়লাে।
গফুরও সেই ঘরেই রইলাে। তারপর গল্প করতে লাগলাে দু জনে।
রাত যখন প্রায় দুটো এমন সময় ঘরের চালের উপর একটা শব্দ হলাে মনে হলাে যেন কেউ একটা মস্ত বড় বস্তা চালের উপর ফেলে দিলে।
পরক্ষণেই দরজা খােলার শব্দ হলাে। ওরা দুজনেই চেয়ে দেখলাে কিন্তু কিছুই দেখা গেল না।
রাত্রি ভোের হতে আর অল্প বাকি। গােপাল বিছানার উপর বসলাে। তারপর গফুরকে বললে গফুর। ভূত প্রেত কিছু নয়। সব তােমার মনের ভ্রম। এই বলে সে উঠে পড়লাে।
গফুরের বাড়ীর পিছন দিকে ছিল একটা কথবেলের গাছ। জায়গাটা বেশ পরিষ্কার। পাড়ার ছেলেমেয়েরা সেই গাছের তলায় সারাদিন খেলা করত। গােপাল সেইদিকে যেতে লাগল। কিছু এগিয়ে সে দেখতে পেলে সাদা কাপড়ে সর্বাঙ্গে ঢাকা একটা ছায়ামূর্তি দাঁড়িয়ে আছে। গােপাল সাহস করে চেয়ে দেখলে। তার মনে হলাে ছায়ামূর্তিটার দাড়ি আছে। আর বিরাট লম্বা সেই ছায়ামূর্তির চোখ দুটো যেন আগুনের গােলার মত জ্বলছে। গােপাল বুঝতে পারলে সেটা মুসলমান ভুত।
এর আগে দু একবার ভূতের পাল্লায় পড়ে গােপালের সাহস হয়েছিল। তাই সে ভয় না পেয়ে দাঁড়িয়ে দাঁড়িয়ে দেখতে লাগলাে ভূতটাকে। আর মনে মনে বললে দাঁড়া ব্যাটা মামদো। আজ রাত্রে তাের দফা রফা করবাে।
দেখতে দেখতে সকাল হয়ে গেল। মুরগীগুলাে আর গাছপালার পাখীগুলাে ডেকে উঠলাে। দিনের আলাে ফোটার সঙ্গে সঙ্গে সেই ছায়ামূর্তিটার মিলিয়ে গেল। গােপাল তখন নিশ্চিন্ত মনে মুখ হাত ধুয়ে ফিরে এলাে গফুরের কাছে।
গফুর তখন বিছানায় উঠে বসেছে। গােপাল তাকে এক ছিলিম তামাক সেজে আনতে বললে। তারপর তামাক খেতে খেতে গম্ভীর ভাবে বললে দেখ গফুর ভাই। তােমার বাড়ীতে একটা মামদো ভূত আসা যাওয়া করছে। সেই ব্যাটাই তােমার ঘরে রােজ রাত্রে এত উপদ্রব করে।
এই কথা শুনে গফুর খুব ভয় পেয়ে বললে তাহলে কি হবে ভাই?
গােপাল বললে আজকেও রাত্রে আমি আসব তারপর দেখি কি করা যায়। এই বলে বিদায় নিয়ে গােপাল বাড়ী ফিরে গেল।
তার পরদিন সন্ধ্যায় গােপাল আহারাদি সেরে গফুরের বাড়ীর দিকে রওনা হলাে। যাবার সময় সঙ্গে নিলে একটা ছেড়া কাপড়ের পুটলী একটা মাটির হাঁড়ি একটা ক্ষুর একটা আয়না গােটা কতক শুকনাে লঙ্কা আর সরষে। একটা বাটীতে রান্না করা খাসির মাংস।
দেখতে দেখতে রাত বেড়ে চললাে। গফুরের বাড়ীর সবাই যে যার শুতে গেল।
গােপাল আর গফুর আগের দিনের মত একঘরে শুয়ে পড়লাে। শােবার আগে গােপাল যে সব জিনিস সঙ্গে এনেছিল সব হাতের সামনে সাজিয়ে রাখল।
গল্প করতে করতে দু জনে ঘুমিয়ে পড়েছিল। হঠাৎ কিসের শব্দে তাদের ঘুম ভেঙ্গে গেল।
হঠাৎ খট করে দরজাটা একটু ফাঁক হলাে। তারা স্পষ্ট দেখল। একটা ছায়ামূর্তি সেই দরজার ফাঁক দিয়ে ঘরের মধ্যে ঢুকলাে। কোন সাড়া শব্দ না দিয়ে চুপ করে পড়ে রইলাে।
ছায়ামূর্তিটা ঘরের ভিতরে চারপাশে ঘুরে ঘুরে কি যেন খুঁজতে লাগলাে। তারপর ঘরের এককোণে গিয়ে দাঁড়াল। গােপাল স্পষ্ট দেখলে সেটা মামদো ভুত।
গােপাল আস্তে আস্তে উঠে সেই হাঁড়িটার মধ্যে মুখ রেখে বললে কে রে ওখানে?
আচমকা এমন গম্ভীর আওয়াজ শুনে মামদোটা বুঝি ঘাবড়ে গেল। সে স্থির হয়ে সেই ঘরের কোণেই দাঁড়িয়ে রইল। গোপাল আবার সেইভাবে বললে কিরে কথা কানাে যাচ্ছে না বুঝি? উত্তর না দিলে তােকে দর্পণ বাণে বেঁধে লঙ্কার ধোঁয়া দেব।
এই কথায় মামদোটা আরও ঘাবড়ে গিয়ে খনখনে গলায় বললে দোহাই তােমার আমাকে দর্পণ বাণ মেরাে না। আমি মামদো।
কি বললি তুই মামদো? তাহলে তাে ভালই হলাে। তাের জন্যেই আমি এখানে এসেছি। আমার তিনটে মামদো আছে আর একটা মামদো হলেই এক গণ্ডা হবে।
গােপালের কথা শুনে মামদোটা হি হি করে হেসে উঠল। তাই দেখে গােপাল রেগে গিয়ে বললে হাসি হচ্ছে। দেখবি আমার কাছে ক টা মামদো আছে।
মামদোটা বললে দেখাও দেখি।
গােপাল তখন আয়নাটা নিয়ে মামদোর মুখের সামনে ধরলে। আয়নায় মুখের ছায়া পড়তেই মামদোটা চমকে উঠে বললে আমায় ছেড়ে দাও।
সুযােগ পেয়ে গােপাল বললে তাকি হয় অনেকদিন ধরে আমি একটা মামদো খুঁজছিলাম। এতদিন পরে যখন পেয়েছি তখন কি ছেড়ে দেওয়া যায়।
মামদো তখন খুব অনুনয় বিনয় করতে লাগলাে।
গােপাল বললে না না তােকে ছাড়া হবে না। এই দ্যাখ আমার কাছেই একটা মামদোর মাথা রয়েছে। এই বলে অন্ধকারে কাপড়ের পুটলিটা দেখালে। তারপর ক্ষুরটা দেখিয়ে বললে এটা দিয়ে তাের দাড়ি গোঁফ কামাব। তারপর লঙ্কার ধোঁয়া দোব আর এই হারামের মাংস খাওয়াব। তবে আমার কাজ শেষ হবে।
হারাম হলাে শূয়ার। মুসলমানরা কখনও এই মাংস ছােয় না। তাই হারামের মাংসের কথা শুনে মামদো বললাে তােবা তােবা।
গােপাল বললে তােবা তােবা করলে কি হবে। তােকে আজ আমি এই মাংস খাইয়ে ছাড়বাে। এই বলে মাংসের বাটি নিয়ে গােপাল উঠে দাঁড়াল।
মামদোটা তখন খুব ঘাবড়ে গিয়ে নাকি সুরে বললে আমায় ছেড়ে দাও বাবা। আর কখনও এমুখাে হবে না। দোহাই তােমার আমাকে ছেড়ে দাও।
গােপাল দেখলে ওষুধ ধরেছে। তার সাহস খুব বেড়ে গেল। সে হেঁড়ে গলায় হাঁড়িতে মুখ রেখে বললে তুই গফুরের বাড়ীতে অনেকদিন ধরে উৎপাত করছিস তার মুরগী মেরেছিস বকরী মেরেছিস। তােকে কি করে ছাড়বাে বল?
মামদোটা তখন বললে আমি তার ক্ষতিপূরণ দিচ্ছি। ছেড়ে দে বাবা।
গােপাল বললে কি ক্ষতিপূরণ দিবি বল?
মামদো বললে এই বাড়ীর পিছনে যে কথবেলের গাছটা আছে। তার পাশেই আছে একটা উঁচু ঢিপি। বহুদিন আগে ওখানে ছিল আমার আস্তানা। আমার কাছে ছিল নবাবী আমলের চারখানা মােহর।
গফুরের ঠাকুর্দা আমার কাছে যেত গাঁজা খেত গল্প করত। একদিন কথায় কথায় তাকে ওই মােহর চারটি আর টাকার কথা বললাম। সে সব শুনে কিছু বললে না।
এর কয়েকদিন পরে এক বাটি গােস্ত এনে আমাকে বললে ফকির সাহেব। এটা তুমি খাবে। আজ পরবের দিন। বাড়ীতে গােস্ত হয়েছিল তােমাকে খেতে দিয়ে গেলাম। তাতে ছিল বিষ মেশানাে। আমি সরল বিশ্বাসে সেই গােস্ত খেয়ে মারা যাই। তারপর আমাকে কবর দিয়ে গফুরের ঠাকুর্দা মােহর আর টাকা চুরি করে এনে মােহর আর টাকাগুলাে এখানেই পোঁতা আছে। সেইজন্যে আমি রােজ এখানে আসি।
গােপাল বললে মামদে ভাল কথা। কিন্তু তুমি ফকীর তােমার এত লােভ থাকা তাে ভাল নয়। এই লােভের জন্যই আমি তােমাকে শাস্তি দেব।
মামদো বললেন না বাবা! আর শাস্তি দিতে হবে না। আমার অনেক শাস্তি হয়েছে। এবার আমাকে ছেড়ে দাও। গফুরের ঠাকুরদাকে আমি নিজের হাতে শাস্তি দিয়েছি। গফুরের বাবাকে শাস্তি দিয়েছি।
গােপাল বললে কি ভাবে শাস্তি দিয়েছ?
মামদো বললে গফুরের ঠাকুরদা রাত্রে শুয়েছিল আমি তার গলা টিপে মেরেছি। সকাল বেলা সকলে তার মৃতদেহটা দেখে বলেছিল যে সন্ন্যাস রােগে মারা গেছে।
এতেও আমার রাগ যায়নি। এদের বংশে বাতি দিতে কাউকে রাখব এই ছিল আমার উদ্দেশ্য। তাই সুযােগ খুঁজতে লাগলাম।
