নীলুর যে মামা আমেরিকা থাকেন তাকে সে কখনও দেখেনি। নীলুর জন্মের আগেই তিনি চলে গিয়েছিলেন। আর ফেরেননি। নীলুর এই মামার কথা বাসার সবাই বলাবলি করে। মা প্রায়ই বলেন আহ সঞ্জুটা একবার যদি দেশে আসত।
কিন্তু নীলুর সেই মামা নাকি আর দেশে ফিরবেন না। কোনাে দিন না। একবার নানিজানের খুব অসুখ হলাে। টেলিগ্রাম করা হলাে সঞ্জু মামাকে। সবাই ভাবল এবার বুঝি আসবে। তাও এলাে না। নীলুর বাবা গম্ভীর হয়ে বললেন মেমসাহেব বিয়ে করে ফেলেছে এখন কি আর আসবে?
নীলুর খুব ইচ্ছে করে সেই মামাকে আর তার মেমসাহেব বৌকে দেখতে। কিন্তু তার ইচ্ছে হলেই তাে হবে না। মামা তাে আর ফিরবেই না দেশে। কাজেই অনেক ভেবেটেবে নীলু এক কাণ্ড করল। চিঠি লিখে ফেলল মামাকে । চিঠিতে বড় বড় করে লিখল মামা আপনি কেমন আছেন? আমার নাম নীলু। আপনাকে আমার খুব দেখতে ইচ্ছে করে। আর মেমসাহেব মামীকে দেখতে ইচ্ছে করে।
ইতি
নীলু।
সেই চিঠির উল্টোপিঠে সে আঁকল পাখি আর সূর্যের ছবি। আর আঁকল মস্ত বড় নদী। সেই নদীতে পাল তুলে নৌকা যাচ্ছে। সব মিলিয়ে ভারি সুন্দর হলাে ছবিটা! নীলু ভাবল এইবার মামা নিশ্চয়ই আসবে।
মামা কিন্তু এলাে না। একদিন দুদিন হয়ে গেল তবু না। মামা চিঠির জবাবও পর্যন্ত দিল না। অপেক্ষা করতে করতে নীলু ভুলেই গেল যে সে মামাকে চিঠি লিখেছিল। তারপরই এক কাণ্ড।
সেদিন নীলুর খুব দাঁতব্যথা সে স্কুলে যায়নি। গলায় মাফলার জড়িয়ে একা একা বারান্দায় দাঁড়িয়ে আছে। টিপ টপ করে বৃষ্টি পড়ছে বাইরে। এমন সময় ভিজতে ভিজতে পিয়ন এসে হাজির।
এই বাড়িতে নীলু নামে কেউ থাকে? নীলু আশ্চর্য হয়ে বলল হ্যাঁ। আমার নাম নীলু। পিয়নটি গম্ভীর হয়ে বলল নীচে নেমে এস খুকী। তােমার জন্যে আমেরিকা থেকে কে একজন একটা উপহার পাঠিয়েছে। নাম সই করে নিয়ে যাও। নাম লিখতে পারাে খুকী?
হ্যাঁ। পারি। নীলু উপহারের প্যাকেটটি খুব সাবধানে খুলল। পিয়ন তখনও যায়নি পাশে দাঁড়িয়ে দাঁড়িয়ে দেখছে। প্যাকেটের ভেতর থেকে বেল নীল রঙের একটা হাতী। গলায় রুপাের ঘণ্টা বাজছে টুন টুন করে। হাতীর শুড় আপনা থেকেই দুলছে। মাঝে মাঝে আবার কান নাড়াচ্ছে।
এত সুন্দর হাতী নীলু এর আগে আর কখনও দেখেনি। শুধু নীলু নয় তার আব্বাও এত সুন্দর হাতী দেখেনি। অফিস থেকে ফিরেই তিনি দেখলেন তার টেবিলে নীল হাতী শুড় দোলাচ্ছে। তিনি অবাক হয়ে বললেন আরে কে আনল এটা বড় সুন্দর তাে!
নীলু বলল সঞ্জু মামা পাঠিয়েছেন। দেখেন আব্বা আপনা আপনি ঘণ্টা বাজে।
তাই তাে তাই তাে! নীলুর মা নিজেও এত সুন্দর হাতী দেখেননি। তিনি কতবার যে বললেন চাবি ছাড়াই শুড় দোলায় কী করে? ভারি অদ্ভুত তাে? নিশ্চয়ই খুব দামি জিনিস।
সন্ধ্যাবেলা নীলুর স্যার এলেন পড়াতে। মা বললেন পড়তে যাও নীলু আর হাতী শােকেসে তালাবদ্ধ করে রাখাে। নয় তাে আবার ভেঙে ফেলবে।
মার যে কথা এত সুন্দর জিনিস বুঝি শােকেসে তুলে রাখবে? হাতী থাকবে তার নিজের কাছে। রাতে নীলুর পাশের বালিশে ঘুম পাড়িয়ে রাখবে। অনেক রাতে যদি তার ঘুম ভাঙে তাহলে সে খেলবে হাতীর সঙ্গে।
মা কিন্তু সত্যি সত্যি শােকেসে হাতী তালাবদ্ধ করে রাখলেন। নীলুকে বললেন সব সময় এটা হাতে করে রাখবার দরকার কী? যখন বন্ধুবান্ধব আসবে তখন বের করে দেখাবে। এখন যাও স্যারের কাছে পড়তে।
নীলু কাঁদো কাঁদো হয়ে বলল স্যারকে দেখাতে নিয়ে যাই মা? উহু পড়া শেষ করে স্যারকে দেখাবে। এখন যাও বই নিয়ে।
হাতীকে রেখে যেতে নীলুর যে কী খারাপ লাগছিল! তার চোখ ছলছল করতে লাগল। একবার ইচ্ছে করল কেঁদে ফেলবে। কিন্তু বড় মেয়েদের তাে কাঁদতে নেই তাই কাঁদল না।
অনেকক্ষণ স্যার পড়ালেন নীলুকে। যখন তার যাবার সময় হলাে তখন নীলু বলল স্যার একটা জিনিস দেখবেন?
কী জিনিস? একটা নীল হাতী। আমার মামা পাঠিয়েছেন আমেরিকা থেকে।
কোথায় দেখি! নীলু স্যারকে বসবার ঘরে নিয়ে এলাে। তিনি চোখ বড় বড় করে তাকিয়ে রইলেন। শেষে বললেন এত সুন্দর!
জি স্যার খুব সুন্দর। গলার ঘণ্টাটা রুপাের তৈরি। তাই নাকি? জ্বি।
স্যার চলে যাবার পরও নীলু অনেকক্ষণ দাঁড়িয়ে রইল শােকেসের সামনে। মা যখন ভাত খেতে ডাকলেন তখন আবার বলল দাও না মা শুধু আজ রাতের জন্যে।
নীলু শুধু বিরক্ত করাে তুমি। নীলুর এত মন খারাপ হলাে যে ঘুমুতে গিয়ে অনেকক্ষণ কাঁদল একা একা। আর ঘুমিয়ে ঘুমিয়ে চমৎকার একটা স্বপ্ন দেখল।
যেন একটা বিরাট বড় বন। সেই বনে অসংখ্য পশুপাখি। নীলু তাদের মধ্যে ঘুরে ঘুরে বেড়াচ্ছে। একটুও ভয় করছে না। তার নীল হাতীও আছে তার সঙ্গে। টুন টুন ঝুনঝুন করে তার গলায় রুপাের ঘণ্টা বাজছে। বনের সব পশুপাখি অবাক হয়ে দেখছে তাদের। একটি সিংহ জিজ্ঞেস করল তুমি কে ভাই?
নীলু বলল আমি এই বনের রানী। আমার নাম নীলাঞ্জনা। আর এই নীল হাতী আমার বন্ধু।
পরদিন স্কুল থেকে নীলুর বন্ধুরা এলাে হাতী দেখতে। শায়লা বীনু আভা সবাই শুধু হাতীর গায়ে হাত বুলােতে চায়।
বীনু বলল এত সুন্দর হাতী শুধু আমেরিকায় পাওয়া যায় তাই না নীলু? নীলু গম্ভীর হয়ে বলল হ্যাঁ।
শায়লার বড় ভাই থাকেন জাপানে। সে বলল জাপানে পাওয়া গেলে আমার বড় ভাই নিশ্চয়ই পাঠাত।
শুভম আভা বলল হাতীটাকে একটু কোলে নেব নীলু তােমার মা বকবে না তাে?
না বকবে না নাও।
সবাই তারা অনেকক্ষণ করে কোলে রাখল হাতী। আর হাতীটাও খুব শুড় দোলাতে লাগল কান নাড়াতে লাগল। ঝুনঝুন টুনটুন করে ঘণ্টা বাজাতে লাগল।
হাতী দেখতে শুধু যে নীলুর বন্ধুরাই এলাে তা ই নয়। নীলুর বড় খালা এলেন চাচারা এলেন। আম্মার এক বান্ধবীও এসে হাতী দেখে গেলেন। নীলু স্কুলে গেলে অন্য ক্লাসের মেয়েরা এসে জিজ্ঞেস করে তােমার নাকি ভাই খুব চমৎকার একটা নীল হাতী আছে?
কিন্তু ঠিক দুদিনের দিন সব ওলট পালট হয়ে গেল। সেদিন নীলুর মার এক বান্ধবী এসেছে বেড়াতে। তার সঙ্গে এসেছে তার ছােট ছেলে টিটো। এসেই ছেলেটার ট্যা ট্যা করে কান্না। কিছুতেই কান্না থামে না। নীলুর মা বললেন যাও তাে নীলু টিটোকে তােমার ছবির বই দেখাও। নীলু ছবির বই আনতেই সে একটানে ছবির বইয়ের পাতা ছিড়ে ফেলল। এমন পাজি ছেলে!
নীলুর মা বললেন মিষ্টি খাবে টিটো। চমচম খাবে?
। শরবত খাবে?
এমন কাঁদুনে ছেলে নীলু জীবনেও দেখেনি। কিছুক্ষণ চুপচাপ থাকে আবার গলা ছেড়ে কেঁদে ওঠে। শেষে নীলুর মা বললেন হাতী দেখবে টিটো? দেখাে কী সুন্দর একটা হাতী! ওমা কী কাণ্ড! হাতী দেখেই কান্না থেমে গেল বাবুর। তখন তার সেকী হাসির ঘটা। নীলুর ভয় ভয় করতে লাগল যদি হাত থেকে ফেলে ভেঙে দেয়!
একবার ইচ্ছে হলাে বলে এত শক্ত করে ধরে না টিটো । টেবিলের উপর রেখে দেখে। এত শক্ত করে চেপে ধরলে ভেঙে যাবে যে!
কিন্তু নীলু কিছু বলল না। মেহমানরা অনেকক্ষণ থাকলেন। চা খেলেন টিভি দেখলেন। আর টিটো সারাক্ষণ হাতী নিয়ে খেলতে লাগল। যখন তাদের যাবার সময় হলাে তখন টিটো গম্ভীর হয়ে বলল এই হাতীটা আমি নেব ।
ধড়াস করে উঠল নীলুর বুক। টিটোর মা বললেন ছিঃ টিটো এটা তাে নীলুর!
হােক নীলুর আমি নেব। এই বলেই সে আকাশ ফাটিয়ে কাদতে শুরু করল। কিছুতেই কান্না থামানাে যায় না। নীলুর মা বললেন টিটো হাতীটা নীলুর খুব আদরের। তুমি এই জিরাফটা নাও। দেখাে কী চমকার লম্বা গলা জিরাফের!
টিটো জিরাফের দিকে ফিরেও তাকাল না। হাতীটাকে দু হাতে আঁকড়ে ধরে আকাশ ফাটিয়ে চেঁচাতে লাগল।
নীলুর মনে হলাে তার গলার কাছে শক্ত একটা কী যেন জমাট বেঁধে আছে। সে যেন কেঁদে ফেলবে তক্ষুনি। নীলু দৌড়ে চলে গেল ছাদে। ছাদে একা একা কাঁদতে কাদতে বলল আমি আমার নীল হাতী কিছুতেই দেব না কিছুতেই দেব না।
অনেক পরে মা এসে নীলুকে ছাদ থেকে নামিয়ে নিয়ে শান্ত স্বরে বললেন এত সামান্য জিনিস নিয়ে এত কাঁদতে আছে নীলু ছিঃ! খেলনা কি কোনাে বড় জিনিস নাকি?
নীলু বলল টিটো কি আমার হাতী নিয়ে গেছে?
নীলুর মা চুপ করে রইলেন। নীলু বসবার ঘরে এসে দেখে সাে কেসের যে জায়গায় দাঁড়িয়ে নীল হাতী শুড় দোলাত সেখানে কিছু নেই।
নীলু বলল টিটো আমার হাতী নিয়ে গেছে মা?
নীলুর মা বললেন তােমার মামাকে চিঠি লিখব দেখবে এর চেয়ে অনেক সুন্দর আরেকটা হাতী পাঠাবে।
নীলু কথা বলল না। রাতের বেলা অল্প চারটা ভাত মুখে দিয়েই উঠে পড়ল নীলু। বাবা বললেন ভাত খেলে না যে মা? খিদে নেই বাবা। সিনেমা দেখবে মা? চলাে একটা সিনেমা দেখে আসি।
। গল্পের বই কিনবে? চলাে বই কিনে দিই। চাই না গল্পের বই। লাল জুতাে কিনতে চেয়েছিলে চলাে কিনে দেব। আমার কিছু চাই না বাবা। নীলু ফুপিয়ে কেঁদে উঠল।
সেই রাতে খুব জ্যোৎস্না হয়েছে। ছােট কাকু ছাদে মাদুর পেতে শুয়েছেন। নীলুও তার ছােট্ট বালিশ এনে শুয়েছে তার কাকুর পাশে। কাকু নীলুর মাথায় হাত বুলােতে বুলােতে বললেন হাতীটার জন্যে তােমার খুব খারাপ লাগছে মা?
হ্যাঁ।
আমারও লাগছে। টিটোর শখ মিটে গেলে আমরা ঐ হাতী নিয়ে আসব কেমন?
নীলু চুপ করে রইল। ছােট কাকু বললেন গল্প শুনবে মা? বলাে । কিসের গল্প শুনবে?
নীলু মৃদু স্বরে বলল হাতীর গল্প। ছােট কাকু বেশ কিছুক্ষণ চুপচাপ থেকে গল্প শুরু করলেন।
আমাদের গ্রামের বাড়ি হিরণপুরে রহিম শেখ নামে খুব ধনী এক লােক ছিলেন। তার একটি মাদি হাতী ছিল।
সত্যিকারের হাতী কাকু?
হ্যাঁ মা। প্রকাণ্ড হাতী। রহিম শেখ খুব ভালােবাসত হাতীটাকে । ঠিক তােমার মতাে ভালােবাসত।
সেই হাতীটার গায়ের রঙ কি নীল?
মা মেটে রঙের হাতী ছিল সেটি। তারপর একদিন হঠাৎ করে হাতীটা পালিয়ে গেল গারাে পাহাড়ে। চার বছর আর কোনাে খবর পাওয়া গেল না। রহিম শেখ কত জায়গায় যে খােজ করল! কোনাে খবর নেই। হাতীর শােকে অস্থির হয়ে গিয়েছিল সে। রাতে ঘুমুতাে না। শুধু বলত আমার হাতী যদি রাতে ফিরে আসে?
তারপর এক রাতে খুব ঝড় বৃষ্টি হলাে। বাতাসের গর্জনে কান পাতা দায়। এমন সময় রহিম শেখ শুনল কে যেন তার ঘরের দরজা ঠেলছে। রহিম শেখ চেচিয়ে বলল কে? আমনি ঝড়ের গর্জন ছাপিয়ে হাতী ডেকে উঠল। রহিম শেখ হতভম্ব হয়ে দেখল চার বছর পর হাতী ফিরে এসেছে। তার সঙ্গে ছােট্ট একটা বাচ্চা । আশপাশের গ্রামের কত লােক যে সেই হাতী দেখতে এলাে!
তুমি গিয়েছিলে?
হ্যাঁ মা গিয়েছিলাম। হাতীর বাচ্চাটা ভীষণ দুষ্ট ছিল । পুকুরে নেমে খুব ঝাঁপাঝাঁপি করত। দরজা খােলা পেলেই মানুষের ঘরে ঢুকে চাল ডাল ফেলে একাকার করত। কিন্তু কেউ কিছু বলত না। সবাই তার নাম দিয়েছিল পাগলা মিয়া ।
গল্প শুনে নীলুর চোখ দিয়ে জল পড়তে লাগল। সে ফিসফিস করে বলল সত্যিকার হাতী হলে আমারটাও ফিরে আসত তাই না চাচা?
হ্যাঁ নিশ্চয়ই আসত। অনেক রাত হয়েছে ঘুমুতে যাও মা।
নীলুর কিন্তু ঘুম এলাে না। বাইরে জ্যোৎস্নার ফিনিক ফুটেছে। বাগানে হাসনুহানার গাছ থেকে ভেসে আসছে ফুলের গন্ধ। নীলুর মন কেমন করতে লাগল। ক্রমে ক্রমে অনেক রাত হলাে। বাড়ির সবাই ঘুমিয়ে গেলে সারা বাড়ি নিশ্চুপ হয়ে গেল। নীলু কিন্তু জেগেই রইল। তারপর সেই আশ্চর্য ঘটনাটি ঘটল। নীলু শুনতে পেল নীচের বাগানে টুন টুন ঝুন ঝুন শব্দ হচ্ছে। রহিম শেখের হাতীর মতাে তার হাতীটাও ফিরে এসেছে নাকি? হাতীর গলার ঘণ্টার শব্দ বলেই তাে মনে হয় জানালা দিয়ে কিছু দেখা যায় না। নীলু কি তার মাকে ডেকে তুলবে? কিন্তু মা যদি রাগ করেন নীলু হয়তাে ভুল শুনছে কানে। হয়তাে এটা ঘন্টার শব্দ নয়। ভুল হবার কথাও তাে নয়। চারদিক চুপচাপ এর মধ্যে পরিষ্কার শােনা যাচ্ছে টুন টুন ঝুনঝুন শব্দ। নীলু পা টিপে টিপে নীচে নেমে এলাে। দরজার উপরের ছিটকিনি লাগানাে। সে চেয়ার এনে তার উপর দাড়িয়ে খুলে ফেলল দরজা। তার ভয় করছিল। তবু সে নেমে গেল বাগানে। করে ঘণ্টা বাজিয়ে এগিয়ে আসছে তার দিকে। হাতীটি নীলুকে দেখেই পরিষ্কার মানুষের মতাে গলায় বলে উঠল আমি এসেছি নীলু। অনেকক্ষণ নীলুর মুখে কোনাে কথা ফুটল না। হাতী বলল আরাে আগেই আসতাম। পথঘাট চিনি না তাই দেরি হলাে। তুমি খুশি হয়েছ তাে বন্ধু !
নীলু গাঢ় স্বরে বলল হ্যাঁ।
আমিও খুশি হয়েছি। টিটো যখন আমাকে নিয়ে যাচ্ছিল তখন আমি কেঁদেছি ।
নীলু হাত বাড়িয়ে কোলে তুলে চুমু খেল তার বন্ধুকে। আনন্দে হাতী টুন টুন ঝুনঝুন করে অনবরত তার ঘণ্টা বাজাতে লাগল। নীলু গলা ফাটিয়ে ডাকল মা আমার নীল হাতী এসেছে।
দুপুররাতে জেগে উঠল বাড়ির লােকজন। বাবা বললেন মনে হয় হাতীটা ঐ ছেলেটির হাত থেকে বাগানে পড়ে গিয়েছিল।
মা বললেন আচ্ছা সাহস তাে মেয়ের এত রাতে একা বাগানে এসেছে!
নীলু মার কোলে মুখ গুজে বলল মা আমার হাতী একা একা টিটোদের বাসা থেকে হেঁটে চলে এসেছে। আমাকে সে নিজে বলেছে।
বাসার সবাই হেসে উঠল। বাবা বললেন ছি মা আবার মিথ্যে কথা বলছ? কিন্তু বাবা তাে জানেন না নীলু একটুও মিথ্যা বলেনি।
আজ নীলুর জন্মদিন ।
জন্মদিনে খুব লক্ষ্মী মেয়ে হয়ে থাকতে হয়। তাই নীলু সারা দিন খুব লক্ষ্মী মেয়ে হয়ে থাকল। ছােট কাকু তাকে রাগাবার জন্যে কতবার বললেন
নীলু বড় বােকা
খায় শুধু পােকা
তবু নীলু একটুও রাগ করল না। শুধু হাসল। বাবা বললেন নীলু মা টেবিল থেকে আমার চশমাটা এনে দাও তাে। নীলু দৌড়ে চশমা এনে দিল। হাত থেকে ফেলে দিল । কুলপি মালাইওয়ালা বাড়ির সামনের রাস্তা থেকে হেঁকে ডাকল চাই কুলপি মালাই। কিন্তু নীলু অন্য দিনের মতাে বলল না বাবা আমি কুলপি মালাই খাব ।জন্মদিনে নিজ থেকে কিছু চাইতে নেই তাে তাই ।
কিন্তু সন্ধ্যাবেলা হঠাৎ সবকিছু অন্যরকম হয়ে গেল। তখন নীলুর অঙ্ক স্যার এসেছেন নীলু বইখাতা নিয়ে বসেছে মাত্র। পড়া শুরু হয়নি। নীলুর ছােট কাকু এসে বললেন আজ তােমার পড়তে হবে না নীলু।
কেন কাকু? তােমার মার খুব অসুখ । তুমি দোতলায় যাও। নীলু দোতলায় উঠে দেখে চারদিক কেমন চুপচাপ। কালাে ব্যাগ হাতে একজন ডাক্তার বসে আছেন বারান্দায়। নীলুর বাবা গম্ভীর হয়ে শুধু সিগারেট টানছেন। কিছুক্ষণ পর মস্ত গাড়ি করে একজন বুড়াে ডাক্তার এলেন। খুব রাগী চেহারা তার। এইসব দেখে নীলুর ভীষণ কান্না পেয়ে গেল। সে এখন বড় হয়েছে। বড় মেয়েদের কাঁদতে নেই তবু সে কেঁদে ফেলল। বাবা বললেন নীলু নীচে যাও তাে মা। কাঁদছ কেন বােকা মেয়ে? কিন্তু নীলুর এত খারাপ লাগছে যে না কেঁদে কী করবে? আজ ভােরবেলায়ও সে দেখেছে মার কিছু হয়নি। তাকে হাসতে হাসতে বলেছেন জন্মদিনে এবার নীলুর কোনাে উপহার কেনা হয়নি। কী মজা! কিন্তু নীলু জানে মা মিথ্যে বলছেন। সে দেখেছে বাবা সােনালি কাগজে মােড়া একটা প্যাকেট এনে শেলফের উপর রেখেছেন। লাল ফিতে দিয়ে প্যাকেটটা বাধা। নীলু ছুয়ে দেখতে গেছে। বাবা চেচিয়ে বলেছেন এখন নয় এখন নয়। রাত্রিবেলা দেখবে।
এর মধ্যে কী আছে বাবা? বলবে না কার জন্যে এনেছ আমার জন্যে? তাও বলব না ।
এই বলেই বাবা হাসতে শুরু করেছেন। তার সঙ্গে সঙ্গে মাও । নীলু বুঝতে পেরেছে এখানেই লুকোনাে তার জন্মদিনের উপহার। মা যদি ভালাে থাকতেন তাহলে এতক্ষণে কী মজাটাই না হতাে। ছাদে চেয়ার পেতে সবাই গােল হয়ে বসত। সবাই মিলে চা খেত নীলু এমনিতে চা খায় না। কিন্তু জন্মদিন এলে মা তাকেও চা দিতেন। তারপর মা একটি গান করতেন। মা যা সুন্দর গান করেন। নীলু একটা ছড়া বলত। সবশেষে বাবা বলতেন আমাদের আদরের মা মৌটুসকী মা টুনটুনি মার জন্মদিনে এই উপহার। এই বলে চুমু খেতেন নীলুর কপালে। আর নীলু হয়তাে তখন আনন্দে কেঁদেই ফেলত। সােনালি কাগজে মােড়া প্যাকেটটি খুলত ধীরে ধীরে। সেই প্যাকেটে দেখত ভারি চমৎকার কোনাে জিনিস!
কিন্তু মার হঠাৎ এমন অসুখ করল! নীলুর কিছু ভালাে লাগছে না। ছােট কাকু বললেন এসাে মা আমরা ছাদে বসে গল্প করি।
উহু। লাল কমল নীল কমলের গল্প শুনবে না?
নীলু ফ্রকের হাতায় চোখ মুছতে লাগল।
একটু পরে এলেন বড় ফুফু। নীলু যে একা একা দাঁড়িয়ে কাঁদছে তা দেখেও দেখলেন না। তরতর করে উঠে গেলেন দোতলায়। তখনই নীলু শুনল তার মা কাঁদছেন। খুব কাদছেন। মাকে এর আগে নীলু কখনাে কাঁদতে শােনেনি। একবার মার হাত কেটে গেল বঁটিতে। কী রক্ত ।কিন্তু মা একটুও কাদেননি। নীলুকে বলেছেন আমার হাত কেটেছে তুমি কেন কাঁদছ? বােকা মেয়ে।
আজ হঠাৎ করে তার কান্না শুনে ভীষণ ভয় করতে লাগল তার। ছােট কাকু বারান্দার ইজি চেয়ারে বসে ছিলেন নীলু তার কাছে যেতেই নীলুকে তিনি কোলে তুলে নিলেন। নীলু ফোপাতে ফোপাতে বলল মার কী হয়েছে ছােট কাকু?
কিছু হয়নি।
তবে মা কাঁদছে কেন? অসুখ করেছে। সেরে যাবে। অসুখ করলে সবাই কাঁদে তাই না?
হ্যাঁ। আবার অসুখ সেরেও যায়। যায় না? যায়। কাজেই অসুখ করলে মন খারাপ করতে নেই বুঝলে পাগলি?
নীলুর কান্না থেমে গেল ছােট কাকুর কথা শুনে। কিন্তু ঠিক তক্ষুনি পাে পাে শব্দ করতে করতে হাসপাতালের গাড়ি এসে করে তার মাকে নিয়ে তুলছে সেই গাড়িটিতে। ছােট কাকু শক্ত করে নীলুর হাত ধরে রেখেছেন। নইলে সে চলে যেত মার কাছে।
বাবাও যাচ্ছেন সেই গাড়িতে। যাবার আগে নীলুর মাথায় হাত রেখে বললেন কাঁদে না লক্ষ্মী মা ছােট কাকুর সঙ্গে থাকো। আমি হাসপাতালে যাচ্ছি। নীলু বলল মার কী হয়েছে?
কিছু হয়নি।
মাকে গাড়িতে তুলে লােকগুলাে দরজা বন্ধ করে দিল । পাে পাে শব্দ করতে লাগল গাড়ি। বাবা উঠলেন ফুফুর সাদা গাড়িটায়। গাড়ি যখন চলতে শুরু করেছে তখন জানালা দিয়ে মুখ বের করে তিনি নীলুকে ডাকলেন।
নীলু ওমা নীলু।
কী বাবা?
নীলুর ইচ্ছে হলাে চেঁচিয়ে বলে চাই না উপহার। আমার কিছু লাগবে না। কিছু বলার আগেই ছােট কাকু নীলুকে কোলে করে নিয়ে এলেন দোতলায় । তাকে সােফায় বসিয়ে নিয়ে এলেন সােনালি রঙের প্যাকেটটি ।
দেখি লক্ষ্মী মেয়ে প্যাকেটটা খােলাে দেখি ।
না। আহা খােলাে নীলু দেখি কী আছে।
নীলুর একটুও ভালাে লাগছিল না। তবু সে খুলে ফেলল। আর অবাক হয়ে দেখল চমৎকার একটি পুতুল । ছােট কাকু চেঁচিয়ে উঠলেন কী সুন্দর। কী সুন্দর।
ধবধবে সাদা মােমের মতাে গা। লাল টুকটুকে ঠোট । কোঁকড়ানাে ঘন কালাে চুল। আর কী সুন্দর তার চোখ নীল রঙের একটি ফ্রক তার গায়ে কী চমৎকার মানিয়েছে। নীলুর এত ভালাে লাগল পুতুলটা। ছােট কাকু বললেন কী নাম রাখবে পুতুলের?
নাম রাখতে হবে এ কথা নীলুর মনেই ছিল না। তাই তাে কী নাম রাখা যায়?
তুমি একটা নাম বলাে কাকু। এ্যানি রাখবে নাকি? মেম পুতুল তাে কাজেই বিলিতি নাম। এটা মেম পুতুল কাকু? হু। দেখছ না নীল চোখ। মেমদের চোখ থাকে নীল।
আরে তাই তাে এতক্ষণ লক্ষই করেনি নীলু। পুতুলটির চোখ দুটি ঘন নীল। সেই চোখে পুতুলটি আবার মিটমিট করে চায়।
ছােট কাকু আমি এর নাম রাখব সােনামণি। এ্যা ছিঃ সােনামণি তাে বাজে নাম। তার চে বরং সুস্মিতা রাখা যায়। উহু সােনামণি রাখব। আচ্ছা বেশ বেশ । সােনামণিও মন্দ নয়। নীলু সাবধানে সােনামণিকে বসাল টেবিলে। কী সুন্দর। কী সুন্দর। শুধু তাকিয়ে থাকতে ইচ্ছে হয়।
রাতের বেলা খেতে বসল তারা তিনজন। নীলু ছােট কাকু আর সােনামণি। সােনামণি তাে খাবে না শুধু শুধু বসেছে।
ছােট কাকু খেতে খেতে মজার মজার গল্প করতে লাগলেন। বেকুব বামুনের গল্প শুনে নীলু হেসে বাঁচে না। ছােট কাকু যা হাসাতে পারেন। একসময় নীলু বলল এবার একটা ভূতের গল্প বলাে ।
ভূতের গল্প শুনে তুমি ভয়ে কেঁদে ফেলবে। ইস আমি বুঝি ছােট মেয়ে বলে কাকু। মামদো ভূতের গল্প বলব নাকি তবে? মামদো ভূত কি মানুষ খায় কাকু? খায় না আবার সুবিধামতাে পেলেই কোৎ করে গিলে ফেলে।
ধড়াস করে উঠল নীলুর বুকটা। ছােট কাকু বললেন তবে যে বলেছিলে ভয় পাবে না? এখন দেখি নীল হয়ে গেছ ভয়ে। কী সাহসী মেয়ে আমাদের নীলু।
একটুও ভয় পাইনি আমি সত্যি বলছি। নীলুর অবশ্য খুব ভয় লাগছিল। তবু সে এমন ভান করল যেন একটুও ভয় পায়নি।
ছােট কাকু দেখবে আমি একা একা বারান্দায় যাব?
ছােট কাকু কিছু বলার আগেই ঝন ঝন করে টেলিফোন বেজে হাসপাতাল থেকে টেলিফোন করেছে। ছােট কাকু নীলুকে কিছুই বললেন না। তবু নীলু বুঝল মায়ের অসুখ খুব বেড়েছে। সে ভয়ে ভয়ে বলল গল্পটা বলবে না কাকু?
কোন গল্প? ঐ যে মামদো ভূতের গল্প? ছােট কাকু হাত নেড়ে বললেন আরে পাগলি ভূত বলে আবার কিছু আছে নাকি! সব বাজে কথা।
বাজে কথা?
হ্যাঁ খুব বাজে কথা। ভূত প্রেত বলে কিছু নেই। সব মানুষের বানানাে গল্প।
তুমি ভূত ভয় করাে না কাকু? আরে দূর। ভূত থাকলে তাে ভয় করব! এই বলেই ছােট কাকু আবার গম্ভীর হয়ে পড়লেন।
নীলুকে সবাই বলে ছােট মেয়ে ছােট মেয়ে । কিন্তু সে সব বুঝতে পারে। ছােট কাকুর হঠাৎ গম্ভীর হওয়া দেখেই সে বুঝতে পারছে মায়ের খুব বেশি অসুখ। নীলুর খুব খারাপ লাগতে লাগল। এত খারাপ যে চোখে পানি এসে গেল। ছােট কাকু অবিশ্যি দেখতে পেলেন না কারণ তার কাছে আবার টেলিফোন এসেছে। নীলু শুনতে পেল ছােট কাকু বললেন
হ্যালাে। হ্যাঁ হ্যাঁ। এ তাে দারুণ ভয়ের ব্যাপার।
হ্যাঁ নীলু ভাত খেয়েছে। দিচ্ছি এক্ষুনি ঘুম পাড়িয়ে দিচ্ছি। আচ্ছা আচ্ছা। টেলিফোন নামিয়ে রেখেই ছােট কাকু বললেন ঘুমুতে যাও নীলু। নীলু কাঁদো কাঁদো হয়ে বলল মার কী হয়েছে কাকু? কিছু হয়নি রে বেটি।
মা কখন আসবে? কাল ভােরে এসে যাবে। তাড়াতাড়ি ঘুমিয়ে পড়াে। ঘুম ভাঙতেই দেখবে মা এসে গেছেন।
নীলুর ঘরটি মার ঘরের মধ্যেই। শুধু পারটেক্সের দেয়াল দিয়ে করা। নীলু এখন বড় হয়েছে তাই একা শােয়। তার একটুও ভয় করে না। তা ছাড়া সারা রাত মা কতবার এসে খোঁজ নিয়ে যান। নীলুর গায়ের কম্বল টেনে দেন। কপালে চুমু খান। কিন্তু আজ নীলু একা। ছােট কাকু বললেন ভয় লাগবে না তাে মা? মাথার কাছের জানালা বন্ধ করে দেব?
দাও।
আমি টেলিফোনের কাছে বসি কেমন? তােমার মার কোনাে খবর আসে যদি সে জন্যে । আচ্ছা?
আচ্ছা । তুমি পুতুল নিয়ে ঘুমুচ্ছ বুঝি নীলু? হ্যাঁ কাকু। ভয় পেলে আমাকে ডাকবে কেমন? ডাকব । ছােট কাকু ঘরের পর্দা ফেলে চলে গেলেন। নীলুর কিন্তু ঘুম এলাে না। সে জেগে জেগে ঘড়ির শব্দ শুনতে লাগল। টিক টিক টিক টিক। কিছুক্ষণ পর শুনল ছােট কাকু রেডিও চালু করে কী যেন শুনছেন। বক্তৃতা হবে। তারপর আবার রেডিও বন্ধ হয়ে গেল। বারান্দার বাতি জ্বলল একবার। আবার নিভে গেল। রাত বাড়তে লাগল। নীলুর একফোটাও ঘুম এলাে না। একসময় খুব পানির পিপাসা হলাে তার। বিছানায় উঠে বসে ডাকল ছােট কাকু ছােট কাকু?
কেউ সাড়া দিল না। ছােট কাকুও বােধহয় ঘুমিয়ে পড়েছেন। নীলুর একটু ভয় ভয় করতে লাগল। আর ঠিক সেই সময় নীলুর মাথার জানালায় ঠক ঠক করে কে যেন শব্দ করল। আবার শব্দ হলাে । সে সঙ্গে কে যেন ডাকল ।
নীলু নীলু । নীলুর ভীষণ ভয় লাগলেও সে বলল কে? আমি । জানালা খােলাে। নীলু দারুণ অবাক হয়ে গেল। জানালার ওপাশে কে থাকবে? সেখানে তাে দাড়াবার জায়গা নেই। নীলু বলল কে আপনি? আমি ভূত। জানালা খােলাে মেয়ে।
নীলুর একটু একটু ভয় করছিল। তবু সে জানালাটা খুলে ফেলল। বাইরে ফুটফুটে জ্যোস্না। গাছের পাতা চিকমিক করছে। নীলু অবাক হয়ে দেখল ফুটফুটে জ্যোস্নায় লম্বা মিশমিশে কালাে কী একটা জিনিস যেন বাতাসে ভাসছে। ওমা ভূতের মতােই তাে লাগছে। ভূতটি বলল তুমি ভয় পাচ্ছ নাকি মা?
নীলু কোনােমতে বলল না পাচ্ছি না তাে। বেশ বেশ। বড় মানুষেরা ভূত দেখলে যা ভয় পায়? এতক্ষণে হয়তাে ফিট হয়ে উল্টে পড়ত। তুমি তাে বাচ্চামেয়ে। তাই ভয় পাওনি।
নীলু গম্ভীর হয়ে বলল কে বলল আমি বাচ্চামেয়ে? আমি অনেক বড় হয়েছি।
ভূতটি খলবল করে হেসে উঠল। হাসি আর থামতেই চায় না। একসময় হাসি থামিয়ে বলল অনেক বড় হয়েছ তুমি হা হা। নীলু বলল ভেতরে আসাে তুমি। বাইরে দাড়িয়ে আছ কেন? নীলুর এই কথায় ভূতটি রেগে গিয়ে বলল তুমি করে বলছ কেন আমাকে? বড়দের আপনি করে বলতে হয় না?
নীলু লজ্জা পেয়ে বলল ভেতরে আসুন আপনি। ভূতটি সুট করে ঢুকে পড়ল ঘরে। ওমা কী লম্বা আর কী মিশমিশে কালাে রঙ! এত বড় বড় চোখ। দাত বের করে খুব খানিকক্ষণ হেসে সে বলল আমাকে দেখে ভয় পাচ্ছ না তাে মা?
নীলুর তখন একটুও ভয় লাগছে না। ভূতটি অবিশ্যি দেখতে খুব বাজে। গল্পের বইয়ে যেসব ভূত প্রেতের ছবি থাকে তার চেয়েও বাজে। তবু ভূতটা এমন আদর করে কথা বলতে লাগল যে নীলুর ভয়ের বদলে খুব মজা লাগল। নীলু বলল আমি ভয় পাইনি সত্যি বলছি একটুও না। আপনি ওই চেয়ারটায় বসুন।
ভূতটা আরাম করে পা ছড়িয়ে বসে পড়ল চেয়ারে । পকেট থেকে কলাপাতার রুমাল বের করে ঘাড় মুছতে মুছতে বলল খুব পরিশ্রম হয়েছে। বাতাসের উপর দাড়িয়ে ছিলাম কিনা তাই। তােমার ঘরে কোনাে ফ্যান নেই
মা? যা গরম!
জ্বি না আমার ঘরে নেই। মার ঘরে আছে। ভূতটা রুমাল দুলিয়ে হওয়া খেতে লাগল। একটু ঠাণ্ডা হয়ে বলল তােমার কাছে একটা জরুরি কাজে এসেছি গাে মেয়ে।
কী কাজ?
আর বােলাে না মা। আমার একটি বাচ্চামেয়ে আছে ঠিক তােমার বয়সী। কিন্তু তােমার মতাে লক্ষ্মী মেয়ে নয় সে। ভীষণ দুষ্ট। দুদিন ধরে সে শুধু কান্নাকাটি করছে। খাওয়া দাওয়া বন্ধ।
নীলু অবাক হয়ে বলল ওমা কী জন্যে?
সে চায় মানুষের মেয়ের সঙ্গে ভাব করতে। এমন কথা শুনেছ কখনাে? মেয়েটার মাথাই খারাপ হয়ে গেছে বােধ হয়। ভূতটা গম্ভীরভাবে মাথা নাড়তে লাগল। নীলু বলল আহা তাকে নিয়ে এলেন না কেন? আমার সঙ্গে ভাব করতে পারত। ভূতটা বিরক্ত হয়ে বলল এনেছি তাকে। তার আবার ভীষণ লজ্জা। ভেতরে আসবে না।
কোথায় আছে সে? জানালার ওপাশে বাতাসের উপর দাড়িয়ে আছে। সেই তখন থেকে ভূতটা গলা উচিয়ে ডাকল হইয়ু হইযু। জানালার ওপাশ থেকে কে একজন চিকন সুরে বলল কী বাবা? ভেতরে আয় মা ।
না আমার লজ্জা লাগছে। নীলু বলল লজ্জা কী এসাে। আমার সঙ্গে ভাব করবে। জানালার ওপাশ থেকে ভূতের মেয়ে বলল তুমি এসে নিয়ে যাও। নীলু জানালা দিয়ে উকি দিয়ে দেখে ভূতের ছােট্ট মেয়েটি একা একা বাতাসের উপর দাঁড়িয়ে আছে। তার এমন লজ্জা যে নীলুকে দেখেই হাত দিয়ে মুখ ঢেকে ফেলল। নীলু হাত ধরে তাকে ভেতরে নিয়ে এসে মিষ্টি করে বলল তােমার নাম কী ভাই ভূতের মেয়ে?
হইয়ু আমার নাম। তােমার নাম নীলু তাই না?
উহু আমার নাম নীলাঞ্জনা। বাবা আদর করে ডাকেন নীলু। হইয়ুর বাবা বললেন কী রে পাগলি ভাব হলাে নীলুর সঙ্গে? হ্যাঁ। মানুষের মেয়েকে কেমন লাগল রে বেটি? খুব ভালাে। বাবা একটা কথা শােনাে? বল ।
নীলুকে আমাদের বাসায় নিয়ে চলাে বাবা। বলিস কী! কী আজগুবি কথাবার্তা । না বাবা নিয়ে চলাে। আমাদের সঙ্গে তেতুলগাছে থাকবে। কী রকম পাগলের মতাে কথা বলে! হইয়ু ফিচফিচ করে কাঁদতে শুরু করল। হইয়ুর বাবা রেগে আরে পাগলি মেয়ে মানুষের মেয়ে বুঝি আমাদের মতাে তেতুলগাছে থাকতে পারে? বৃষ্টি হলেই তাে ভিজে সর্দি লেগে নিউমােনিয়া হয়ে যাবে।
হােক নিউমােনিয়া ওকে নিতে হবে। হইয়ুর কাঁদা আরও বেড়ে গেল। নীলু খুব মিষ্টি করে বলল আমি চলে গেলে আমার মা যে কাঁদবে ভাই ।
এই কথায় মনে হলাে হইয়ুর মন ভিজেছে। সে পিটপিট করে তাকাল নীলুর দিকে । হইয়ুর বাবা বলল আহ্লাদি করিস না হইয়ু। নীলুর সঙ্গে খেলা কর।
নীলু বলল কী খেলবে ভাই ভূতের মেয়ে? পুতুল খেলবে? নীলু তার জন্মদিনের পুতুল বের করে আনল। হইয়ুকে বলল এর নাম সােনামণি তুমি সােনামণিকে কোলে নেবে হইয়ু?
হইয়ু হাত বাড়িয়ে পুতুল নিল। হইয়ু নেজে কখনও এত সুন্দর পুতুল দেখেনি। সে হা করে পুতুলের দিকে তাকিয়ে রইল। হইয়ুর বাবাও মাথা নেড়ে বারবার বলল বড় সুন্দর! বড় সুন্দর! দেখিস হইয়ু ভাঙিস না আবার ।
এই কথায় হইয়ু জিভ বের করে তার বাবাকে ভেংচি কাটল । হইয়ুর বাবা বলল দেখলে নীলু কেমন বেয়াদব হয়েছে? এই হইয়ু থাপ্পড় খাবি। পাজি মেয়ে।
হইয়ু তার বাবার দিকে ফিরেও তাকাল না। পুতুল নিয়ে তার কী আনন্দ অন্যদিকে মন দেয়ার ফুরসত নেই। হইয়ুর বাবা বলল নীলু মা তােমরা গল্পগুজব করাে। আমি পাশের ঘরে একটু বসি । দারুণ ঘুম পাচ্ছে।
নীলু চমকে উঠে বলল ওমা ওই ঘরে ছােট কাকু বসে আছে যে! আপনাকে দেখে ছােট কাকু ভয় পাবে।
ভয় পাবে নাকি?
নীলু মাথা নেড়ে বলল হু পাবে। ছােট কাকু অবশ্য বলে ভূত টুত কিছু নেই। মানুষের বানানাে সব। তবু আমি জানি আপনাকে দেখে সে ভয় পাবে।
ভূত এ কথা শুনে কিছুক্ষণ গম্ভীর হয়ে বসে রইল। শেষে বলল তােমার ছােট কাকু ভূত বিশ্বাস করে না? জি না।
একটুও না?
উহু
আচ্ছা দেখাচ্ছি মজা। নীলু ভয়ে পেয়ে বসল না না ছােট কাকু খুব ভালাে। সত্যি বলছি। ভূতটা হাসিমুখে বলল বেশি ভয় দেখাব না নীলু। অল্প খুব অল্প। দেখবে কেমন মজা হয়।
নীলু কী আর করে। খানিকক্ষণ ভেবেটেবে রাজি হয়ে গেল। ভূতটা হইয়ুকে বলল হইয়ু মা নীলুর খাটের নীচে বসে থাক । নীলুর কাকা যদি ভয় পেয়ে এ ঘরে আসেন তবে তােকে দেখে আরও ভয় পাবেন।
এই বলে ভূত পর্দা সরিয়ে চলে গেল পাশের ঘরে। আর হইয়ু বলল নীলু তােমার পুতুলটা নিয়ে যাই সঙ্গে?
আচ্ছা যাও ।
নীলুর কথা শেষ হবার আগেই ও ঘর থেকে একটা চেয়ার উল্টে পড়ার শব্দ হলাে। তারপর শােনা গেল ছােট কাকু চেচিয়ে বললেন
এটা কী আরে এটা কী! ধড়মড় করে শব্দ হলাে একটা। আর ছােট কাকু হাপাতে হাপাতে দৌড়ে এলেন নীলুর ঘরে। চেচিয়ে ডাকলেন নীলু ও নীলু।
কী হয়েছে কাকু?
কিছু না। কিছু না। ছােট কাকু রুমাল দিয়ে ঘন ঘন ঘাড় মুছতে লাগলেন। তারপর পানির জগটা দিয়ে ঢকঢক করে এক জগ পানি খেয়ে ফেললেন। নীলু খুব কষ্টে হাসি চেপে রেখে বলল ভয় পেয়েছ কাকু?
ছােট কাকু থতমত খেয়ে বললেন ভয়? হ্যা তা । না না ভয় পাব কেন?
নীলু খিলখিল করে হেসে ফেলল। ছােট কাকু গম্ভীর হয়ে বললেন হাসছ কেন নীলু?
নীলু হাসি থামিয়ে বলল কাকু তুমি কখনাে ভূত দেখেছ? কাকু দারুণ চমকে বললেন ভূতের কথা এখন থাক নীলু।
এই বলেই তিনি ফস্ করে একটা সিগারেট ধরিয়ে ফেললেন। আর তখনই টেলিফোন বেজে উঠল। কাকু বললেন হাসপাতাল থেকে টেলিফোন এসেছে রে নীলু। আমি যাই।
নীলু শুনল কাকু বলছেন হ্যালাে কী বললেন? অবস্থা ভালাে না? তারপর? ও আচ্ছা। এ গ্রুপের রক্ত পাচ্ছেন না? হ্যালাে হ্যালাে!
এতক্ষণ নীলুর মার কথা মনেই পড়েনি নীলুর। এখন মনে পড়ে গেল। আর এমন কান্না পেল তার হইয়ুর বাবা ঘরে ঢুকে দেখে নীলু বালিশে মুখ গুজে খুব কাঁদছে। হইয়ুর বাবা খুব নরম সুরে জিজ্ঞেস করল কী হয়েছে মা?
নীলু কথা বলল না আরাে বেশি কাঁদতে লাগল। কী হয়েছে লক্ষ্মী মা? হইয়ু তােমাকে খামছি দিয়েছে? নীলু ফোফাতে ফোফাতে বলল নানা। পেটব্যথা করছে?
তবে কী হয়েছে মা? বলাে লক্ষ্মী মা। নীলু ফোফাতে ফোফাতে বলল মার কাছে যেতে ইচ্ছে করছে। কোথায় তােমার মা? হাসপাতালে।
নীলু তার মার অসুখের কথা বলল। ভূতটি নীলুর মাথায় হাত বুলাতে বুলাতে বারবার বলতে লাগল আহা বড় মুশকিল তাে! কী করা যায়।
সে রুমাল দিয়ে নীলুর চোখ মুছিয়ে দিল।
ব্যাপার দেখে হইয়ু খুব ভয় পেয়ে গেল। সে আর খাটের নীচ থেকে বেরুলই না। একবার মাথা বের করে নীলুকে কাঁদতে দেখে সুড়ৎ করে মাথা নামিয়ে ফেলল নীচে। পুতুল নিয়ে খেলতে লাগল আপন মনে।
হইয়ুর বাবা কিছুতেই নীলুর কান্না থামাতে না পেরে বলল এক কাজ করা যাক আমি দেখে আসি তােমার মাকে কেমন?
আপনাকে দেখে যদি মা ভয় পায়?
ভয় পাবে না। আমি বাতাস হয়ে থাকব কিনা! দেখতে পাবে না আমাকে। বলতে বলতেই সে হাওয়ায় মিলিয়ে গেল। নীলু চোখ মুছে ধরা গলায় বলল হইয়ু আমার একা একা একটুও ভালাে লাগছে না। তুমি আসাে।
হইয়ু হামাগুড়ি দিয়ে খাটের নীচ থেকে বেরুল। নীলু অবাক হয়ে দেখে তার সুন্দর পুতুলটা হইয়ুর হাতে। কিন্তু পুতুলটার মাথা নেই। শুধু শরীর আছে। নীলু ভীষণ অবাক হয়ে বলল হইয়ু ভাই আমার পুতুলের মাথাটা কোথায়?
হইয়ু কোনাে কথা বলে না। এদিক ওদিক চায়। নীলু বলল বলাে হইয়ু। ভেঙে ফেলেছ?
। তবে কী হয়েছে? হইয়ু লজ্জায় মুখ ঢেকে ফেলল। কোনােমতে ফিসফিস করে বলল খুব খিদে লেগেছিল তাই খেয়ে ফেলেছি। তুমি রাগ করেছ নীলু?
নীলুর অবিশ্যি খুব রাগ লাগছিল। কিন্তু হইয়ুর মতাে ভালাে ভূতের মেয়ের উপর কতক্ষণ রাগ থাকে। তার উপর নীলু দেখল হইয়ুর চোখ ছলছল করছে। তাই বলল বেশি রাগ করিনি একটু করেছি।
ওমা এই কথাতেই হইয়ুর সে কী কান্না নীলু তার হাত ধরে তাকে এনে বসাল পাশে। তারপর বলল কী কাণ্ড হইয়ু বােকা মেয়ের মতাে কাঁদে।
এ কথাতেই হেসে উঠল হইয়ু।
খুব ভাব হয়ে গেল তাদের সেকী হাসাহাসি দুজনের। আর হইয়ুর ডিগবাজি খাওয়ার ঘটা যদি তােমরা দেখতে নীলুকে খুশি করার জন্যে সে বাতাসের মধ্যে হেঁটে বেড়ালাে খানিকক্ষণ । তারপর দুজন দুটি কোলবালিশ নিয়ে যুদ্ধ যুদ্ধ খেলল। কিন্তু নীলুর হলাে মুশকিল। সে কোলবালিশ দিয়ে হইয়ুকে মারতে যায় আর সে বাতাস হয়ে মিলিয়ে যায়। নীলু রাগ করে বলল উহু বাতাস হওয়া চলবে না।
নীলু তাকে দেখাল তার ছবির বই। ফুফু তাকে যে রঙপেন্সিল দিয়েছেন তা দিয়ে সে হইয়ুর চমৎকার একটি ছবি আঁকল। লাল কমল আর নীল কমলের গল্প বলল। তারপর বলল ভাব ভাব ভাব।
নীল রঙের সিন্ধু
আমি তুমি বন্ধু
অর্থাৎ দুজন সারা জীবনের বন্ধু হয়ে গেল।
হইয়ুর বাবা যখন এলাে তখন দুজনে হাত ধরাধরি করে বসে আছে। হইয়ুর বাবা খুব খুশি হয়ে বলল নীলু আমার লক্ষ্মী মা কোথায়?
এই তাে এখানে। খুব ভালাে খবর এনেছি তােমার জন্যে। তােমার মা ভালাে হয়ে গেছেন। এখন ঘুমুচ্ছেন দেখে এসেছি।
নীলুর মনে হলাে আনন্দে সে কেঁদে ফেলবে। হইয়ুর বাবা আপন মনে খানিকক্ষণ হেসে বলল তােমার একটা ফুটফুটে ভাই হয়েছে নীলু। সেও শুয়ে আছে তােমার মার পাশে ।
নীলুর কী যে ফুর্তি লাগল! এখন সে একা থাকবে না! এখন তার একটা ভাই হয়েছে। ভাইকে নিয়ে নীলু শুধু খেলবে।
দেখতে দেখতে ভাের হয়ে এলাে। গাছে কাক ডাকতে শুরু করেছে। হইয়ুর বাবা বলল ও হইয়ু লক্ষ্মী মনা ভাের হয়ে আসছে। চল আমরা যাই। কিন্তু হইয়ু কিছুতেই যাবে না। সে ঘাড় বাকিয়ে বলতে লাগল আমি যাব না। আমি মানুষের সঙ্গে থাকব। আমি নীলুর সঙ্গে থাকব। হইয়ুর বাবা দিল এক ধমক । হইয়ু কাঁদতে কাঁদতে বলল তেঁতুলগাছে থাকতে আমার একটুও ভালাে লাগে না। আমি নীলুর সঙ্গে থাকব আমি নীলুর সঙ্গে থাকব।
কিন্তু সকাল হয়ে আসছে। হইয়ুর বাবাকে চলে যেতেই হবে। সে হইয়ুকে কোলে করে নিয়ে গেল আর হইয়ুর সেকী হাত পা ছােড়াছুড়ি সেকী কান্না!
আমি নীলুর সঙ্গে থাকব। আমি নীলুর সঙ্গে থাকব। নীলুর খুব মন খারাপ হয়ে গেল। কান্না পেতে লাগল। তারপর কী হয়েছে শােনাে। নীলুর মা কয়েক দিন পর একটি ছােটমতাে খােকা কোলে করে বাসায় এসেছেন। মা হাসি মুখে বললেন ভাইকে পছন্দ হয়েছে নীলু? হয়েছে। বেশ এবার ছােট ভাইকে দেখাও জন্মদিনে কী উপহার পেয়েছ। যাও নিয়ে এসাে।
নীলু কী আর করে নিয়ে এলাে তার মাথা নেই পুতুল । মা ভাঙা পুতুল দেখে খুব রাগ করলেন। নীলুকে খুব কড়া গলায় বললেন নতুন পুতুলটির এই অবস্থা! দুদিনেই ভেঙে ফেলেছ? ছি ছি বলাে নীলু কী করে ভেঙেছ বলাে?
নীলু কিছুতেই বলল না চুপ করে রইল। কারণ সে জানে হইয়ু আর হইয়ুর বাবার কথা বললে মা একটুও বিশ্বাস করবেন না। শুধু বলবেন এইটুকু মেয়ে কেমন বানিয়ে বানিয়ে মিথ্যে কথা বলছে!
বড়রা তাে কখনাে ছােটদের কোনাে কথা বিশ্বাস করেন না।
নীলুদের বাসায় মাঝে মাঝে একজন হেডমাস্টার সাহেব বেড়াতে আসেন। তিনি নীলুর বাবার বন্ধু আজীজ সাহেব। হেডমাস্টাররা সাধারণত যে রকম হন উনি কিন্তু মােটেই সে রকম নন। খুব হাসিখুশি স্বভাব। আর এমন মজার মজার ধাধা জিজ্ঞেস করেন নীলুকে যে নীলু হেসেই বাচে না। একদিন জিজ্ঞেস করলেন বলাে দেখি মা তিন আর এক যােগ করলে কখন পাঁচ হয়?
নীলু ভেবেই পায় না। তিন আর এক যােগ করলে সব সময় চার হয়। পাঁচ আবার হবে কী করে?
কি পারলে না? ভেবে দেখাে কখন তিন আর এক যােগ করলে পাঁচ হয়। নীলু বলতে পারে না শুধু মাথা চুলকায়। শেষে আজীজ চাচা হেসে বললেন যখন অঙ্কে ভুল হয় তখনই তিন আর একে পাঁচ হয়। এই সহজ জিনিসও পারলে না বােকা মেয়ে ছিছি!
আরেক দিন বললেন বলাে দেখি মা কে ফর ফর করে ওড়ে। কুট কুট করে কামড়ায়?
নীলু বলতে পারে না। আজীজ চাচা হা হা করে হেসে বলেন পিপীলিকা! পিপীলিকা!!
নীলু অবাক হয়ে বলে পিপড়ের বুঝি পাখা থাকে? খুব থাকে। পড়েনি কবিতায় পিপীলিকার পাখা হয় মরিবার তরে। তখন তারা আগুনে ঝাঁপিয়ে পড়ে।
আগুনে ঝাঁপিয়ে পড়ে কেন? আজীজ চাচা গম্ভীর হয়ে বলেন আগুন তখন তাদের ডেকে বলে আমি কী সুন্দর আসাে তােমরা আমার কাছে। ভয় কী ভাই । আজীজ চাচাকে নীলুদের বাসার সবাই খুব ভালােবাসেন। সবচেয়ে বেশি ভালােবাসেন নীলুর বাবা।
আজীজ সাহেব এসেছেন শুনলেই তিনি চেচিয়ে ওঠেন হেডু এসেছে হেডু এসেছে ও নীলু তাের আজীজ চাচা এসেছে। বাসায় একটি হুলস্থল পড়ে যায়। মা একটা কেটলি চাপিয়ে দেন চুলায়। আজীজ চাচার আবার মিনিটে মিনিটে চা চাই কিনা!
চায়ের কাপে চুমুক দিতে দিতে আজীজ চাচা পা তুলে আরাম করে বসেন সােফায়। দাড়িতে হাত বুলাতে বুলাতে শুরু করেন গল্প। নীলু তাে ছােট কাজেই তাকে ভূতের গল্প শুনতে দেয়া হয় না।
নীলু শুনতে চাইলেই মা বলেন উহু উহু তুমি যাও নীলু। অল্প বয়সে এসব গল্প শুনলে ছেলেমেয়ে ভীতু হয়। আজীজ চাচা তখন তর্ক করেন ভীতু হবে কেন ভাবি? আমি যে ছেলেবেলায় এত ভূতের গল্প শুনেছি আমি কি ভীতু?
মা তবু রাজি হন না। ঘাড় বাকিয়ে বলেন না না নীলুর এসব গল্প শুনে কাজ নেই।
নীলুর খুব ইচ্ছে করে ভুতের গল্প শুনতে। কিন্তু ইচ্ছে করলেই কে আর তাকে গল্প শুনতে দেবে? এমন মন খারাপ লাগে তার একেকবার কেঁদে ফেলতে ইচ্ছে হয়।
গল্প বলা ছাড়াও আজীজ চাচা মাঝে মাঝে অদ্ভুত সব জিনিস নিয়ে আসেন। একবার নিয়ে এলেন হিজিবিজি লেখা কী একটা কাগজ। নীলুর মাকে বললেন ভাবি এই তাবিজটি বালিশের নীচে রেখে ঘুমুলে স্বপ্নে দেখবেন আকাশে পূর্ণচন্দ্র। আর সেই পূর্ণচন্দ্রের জ্যোৎস্নায় আকাশপরীর দল নাচছে আর গান গাইছে।
মা শুনে হেসেই বাঁচেন না। আজীজ চাচা রেগে গিয়ে বললেন আপনার বিশ্বাস না হলে আজ মাথার নীচে রেখে ঘুমান। পরীক্ষা হয়ে যাক ।
মা আঁতকে উঠে বললেন সর্বনাশ আমি নেই এর মধ্যে!
নীলু তখন থাকতে না পেরে বলল আমাকে দিন চাচা। আমি দেখব ।
আজীজ চাচা নীলুকে দিতে যাচ্ছিলেন কাগজটা। কিন্তু মা তার আগেই ছাে মেরে কাগজটা নিয়ে ফেলে দিলেন বাইরে। নীলুকে ধমক দিয়ে বললেন যা শুনবে তাই চাইবে কী যে বাজে স্বভাব হয়েছে নীলুর।
আজীজ চাচা আরেকবার নিয়ে এলেন ছােট্ট একটা ফুলের গাছ। লম্বা লম্বা কালাে তার পাতা। বাবাকে বললেন এই নাও সেনচুরিয়ান ফ্লাওয়ারের চারা। একশ বছর পর ফুল ফুটবে। অপূর্ব বেগুনি রঙের ফুল! অদ্ভুত সুন্দর।
বাবা হাসতে হাসতে বললেন তােমার ঐ বেগুনি ফুল দেখবার জন্যে একশ বছর কে বেঁচে থাকবে? উঠোনে দুদিন ধরে অযত্নে পড়ে রইল সেই ফুলের গাছ। তারপর নীলু সেই গাছটি যত্ন করে লাগাল তার বাগানে। নীলু যদি একশ বছরেরও বেশি দিন বাচে তাহলে সে দেখবে বেগুনি ফুল ।
এই জন্যেই আজীজ চাচাকে এত ভালাে লাগে নীলুর। তা ছাড়া মাঝে মাঝে তিনি শিকারের গল্পও করেন। সেইসব গল্প নীলুকে শুনতে দেয়া হয়। একটা গল্পের কথা নীলুর খুব মনে পড়ে।
পার্বত্য চট্টগ্রামে রামু পাহাড়ের কাছে একবার একটা ছাগল চরছিল। ছাগলটা দড়ি দিয়ে বাধা। তার পাশেই প্রকাণ্ড একটা গাছ। জায়গাটা জংলামতাে। হঠাৎ দেখা গেল মস্ত একটা সাপ গাছের ডালে লেজ জড়িয়ে দোল খেতে শুরু করেছে। সাপটিকে দেখেই ছাগলটি ছটফট করতে শুরু করল। দড়ি ছিড়ে পালিয়ে যাবার তার কী চেষ্টা সাপটি দোল খেতে খেতে একেবারে ছাগলটির খুব কাছে চলে এলাে। আর অমনি ছাগলটি চুপ। সাপটি প্রকাণ্ড বড় হা করে তাকিয়ে রইল ছাগলটির দিকে। ছাগলটির নড়বার শক্তি যেন আর নেই। সে ধীরে ধীরে এগিয়ে যেতে লাগল হা করা সাপের দিকে । গল্প শুনে নীলু ভয়ে বাঁচে না। আজীজ চাচা বললেন সাপ খুব সহজেই হিপনটাইজ করতে পারে।
আজীজ চাচার কথা শুনে বাবা বললেন যত আজগুবি গল্প তােমার। সাপ আবার হিপনটাইজ করবে কী?
আজীজ চাচা খানিকক্ষণ গম্ভীর থেকে বললেন এই গল্পে তােমার বিশ্বাস হলাে না। বেশ আমার নিজের জীবনের গল্প বলি শােনাে। কিসের গল্প ভূতের নাকি?
ঠিক ভূতের না হলেও ভূতের। সঙ্গে সঙ্গে মা বললেন নীলু মা তােমার এসব গল্প শুনে কাজ নেই। যাও ঘুমুতে যাও।
নীলু মুখ কালাে করে বলল আমার শুনতে ইচ্ছে করছে মা।
ভয়ের গল্প ছােটদের শুনতে নেই। তুমি ঘুমুতে যাও। সেই গল্প শুনতে না পেয়ে নীলুর যে কী মন খারাপ হলাে বলবার নয়। প্রায় কান্না পেয়ে গেল। সে অবশ্যি অনেকক্ষণ দাড়িয়ে রইল দরজার পাশে যদি কিছু শােনা যায়। কিন্তু মাঝে মাঝে মায়ের গলার আওয়াজ ছাড়া কিছু শােনা গেল না। মা বলছেন বলেন কী সত্যি নাকি?
ওমা গো! কী সর্বনাশ! আপনি কী করলেন? সেদিন থেকে নীলু কতবার যে ভেবেছে যেন আজীজ চাচা বেড়াতে এসেছেন। ঘরে আর কেউ নেই শুধু সে একা। আর আজীজ চাচা এসেই শুরু করেছেন গল্প। কী দারুণ ভূতের গল্প।
ওমা নীলুর কী ভাগ্য! সত্যি সত্যি একদিন এ রকম হলাে। সেদিন ছিল সােমবার। সন্ধ্যাবেলা নীলুর বাবা আর মা গেলেন বেড়াতে কোনাে বন্ধুর বাড়িতে নিমন্ত্রণ। ফিরতে তাদের রাত হবে । নীলুর ছােট কাকু মাথাব্যথার জন্যে শুয়ে আছেন তার নিজের ঘরে। আর কী আশ্চর্য নীলুর স্যারও আসেননি
তাকে পড়াতে। নীলুর কিছু ভালাে লাগছিল না। ভেবেই পাচ্ছিল না একা একা কী করবে। তখনই এলেন আজীজ চাচা। দরজার ওপাশ থেকে বললেন
হাউ মাউ খাউ
নীলুর গন্ধ পাউ।
নীলু আনন্দে লাফিয়ে উঠল। তার সেকী চিৎকার আজীজ চাচা এসেছেন আজীজ চাচা এসেছেন!
কী রে নীলু বেটি বাবা মা কোথায়? বাবা নেই মা নেই কেউ নেই। কিন্তু আপনি যেতে পারবেন না। নীলু ছুটে গিয়ে দরজা বন্ধ করে ফেলল।
আজীজ চাচা হেসে বললেন আমাকে বন্দি করে ফেললে যে নীলু মা? এখন বলাে বন্দির প্রতি কী আদেশ?
নীলু আজীজ চাচার হাত ধরে চেচাতে লাগল গল্প বলুন। গল্প । কিসের গল্প মা?
সব রকম গল্প । ভূতের গল্প পরীর গল্প ডাকাতের গল্প শিকারের গল্প । কী সর্বনাশ এত গল্প! নীলু মাথা ঝাকিয়ে বলল হ্যাঁ বাবার সঙ্গে যেমন গল্প করেন সেই সব গল্প। আজীজ চাচা হাসতে লাগলেন। নীলু বলল তার আগে আপনার জন্যে চা বানিয়ে আনি।
ওমা নীলু বেটি আবার চা বানাতে পারে নাকি? হ্যাঁ খুব পারি। নীলু দৌড়ে গেল রান্নাঘরে । তার চা অবিশ্যি বেশি ভালাে হলাে না। দুধ হয়ে গেল খুব বেশি। মিষ্টি হলাে তার চেয়ে বেশি। তবু আজীজ চাচা চায়ে চুমুক দিয়ে বললেন চমৎকার! এত ভালাে চা আমি সারা জীবনেও খাইনি!
এই বলেই তিনি গম্ভীর হয়ে দাড়িতে হাত বােলাতে লাগলেন। নীলু জানে এখন গল্প শুরু হবে। কারণ আজীজ চাচা গল্প বলার আগে সব সময় গম্ভীর হয়ে দাড়িতে হাত বােলান।
বাংলাদেশের একজন অতি বড় লেখকের গল্প বলি শােনাে। তার নাম বিভূতিভূষণ।
সত্যি গল্প চাচা?
হ্যাঁ মা সত্যি। বিভূতিভূষণ বন্দ্যোপাধ্যায়ের ছিল খুব ঘুরে বেড়ানাের শখ। একদিন ঘুরতে ঘুরতে হাজির হলেন এক পুরনাে রাজবাড়িতে। ভাঙা বাড়ি দরজাজানালা ভেঙে পড়েছে। জনশূন্য পুরী । বাড়ির সামনের বাগানে আগাছা আর কাটা ঝােপের জঙ্গল। অবিশ্যি বাড়ির ডানপাশের পুকুরটি ভারি সুন্দর টলটল করছে পানি শ্বেতপাথরের বাধানাে ঘাট। সব মিলিয়ে অপূর্ব। তিনি সেই বাধানাে ঘাটে গিয়ে বসলেন। খুব জ্যোৎস্না হয়েছে আলাে হয়ে গেছে চারদিক। ফুরফুরে হাওয়া দিচ্ছে। ক্ৰমেক্রমে রাত বাড়তে লাগল। তিনি বসেই রইলেন। একসময় তার তন্দ্রার মতাে হলাে। আর ঠিক তক্ষুনি তার মনে হলাে কে একটি মেয়ে যেন খিলখিল করে হেসে উঠেছে। তিনি চমকে চেয়ে দেখেন রাজবাড়ির বাগানে যে মার্বেল পাথরের পরীমূর্তিটি আছে সেটি নড়তে শুরু করছে। তিনি অবাক হয়ে তাকিয়ে দেখলেন। মূর্তিটি সত্যি সত্যি ডানা ঝাপটে খিলখিল করে হেসে উঠল। তিনি ভয় পেয়ে চেচিয়ে ডাকলেন কে কে ওখানে?
আমনি ডানা ঝাপটানাে বন্ধ করে পরীটি আবার মার্বেল পাথরের মূর্তি হয়ে গেল। তার আর একা থাকার সাহস হলাে না। তিনি চলে এলেন গ্রামে। গ্রামের লােক সবকিছু শুনে বলল এ তাে আমরা সবাই জানি বাবু। প্রতি পূর্ণিমা রাতে ঐ পরীটি প্রাণ পায় । নাচে গান করে । তার সঙ্গে নাচবার জন্যে আকাশ থেকে নেমে আসে আকাশপরীরা। আপনি আর কিছুক্ষণ চুপ করে থাকলে ওদের দেখতে পেতেন।
গল্প শেষ করে আজীজ চাচা বললেন ভয় লাগছে নীলু?
হ্যাঁ। অল্প অল্প লাগছে। তবে থাক আজ । নীলু বলল আমার খুব আকাশপরী দেখতে ইচ্ছে করছে। কী করলে আকাশপরী দেখা যায় চাচা?
আজীজ চাচা হাসিমুখে বললেন খুব সহজ মা। পূর্ণিমা রাতে গলায় একটা ফুলের মালা দিয়ে তাকিয়ে থাকতে হয় চাঁদের দিকে। আর মনে মনে বলতে হয়
আকাশপর আকাশপরী
কাঁদছে আমার মন
এসাে তুমি আমার ঘরে
রইল নিমন্ত্রণ
শুধু এই? আর কিছু না?
শুধু এই। আকাশপরীরা এসে কী করে চাচা? ফুলের বাগানে হাতধরাধরি করে নাচে আর গান গায়। সেই গান শুনে বাগানের সব গাছে ফুল ফুটতে থাকে।
নীলু অবাক হয়ে বলল চাচা ওরা যদি আমার বাগানে আসে তাহলে আমার বাগানেও ফুল ফুটবে?
নিশ্চয়ই ফুটবে মা।
আর চাচা আপনি যে গাছটি দিয়েছেন একশ বছর পর ফুল ফুটে সে গাছেও বেগুনি ফুল ফুটবে?
আজীজ চাচা ইতস্তত করে বললেন ফোটাই তাে উচিত। নীলু আনন্দে হাততালি দিয়ে ফেলল। এর পর থেকে বাড়ির মানুষ অস্থির। নীলু সবাইকে জ্বালিয়ে মারছে কবে পূর্ণিমা হবে? কবে পূর্ণিমা হবে? এত দেরি কেন পূর্ণিমার? মা রেগেমেগে অস্থির। নীলুকে বললেন কী মাথামুণ্ডু বলেছে তােমার আজীজ চাচা তাই বিশ্বাস করে বসে আছ। স্ত্রী আবার আছে নাকি পৃথিবীতে?
বাবারও একই কথা ভূত প্রেত রাক্ষস খােক্কস এইসব মানুষের বানানাে জিনিস। বুঝলে নীলু? শুধু বােকারাই এসব বিশ্বাস করে।
নীলু বলল আজীজ চাচা কি বােকা?
সে বােকা নয় সে একটা পাগল। নীলু কিন্তু কারাে কথাই বিশ্বাস করল না।
নীলুর কাণ্ড দেখে বাসার সবার সেকী হাসাহাসি। মা ঠাট্টা করে বললেন ডিমের পুডিং আছে ফ্রিজে। পরীরা আসলে খেতে দিস মনে করে।
কিন্তু নীলুর ভাগ্যটাই খারাপ। কিছুক্ষণের মধ্যেই এমন ঘুম পেতে লাগল তার যে বলার নয়। ঘুম ভাঙল ভােরবেলায়। রােদের আলােয় চিকমিক করছে চারদিক। এত মন খারাপ হলাে নীলুর যে বলবার নয়। মা এসে বললেন কিরে নীলু কী কথাবার্তা হলাে পরীদের সঙ্গে?
নীলু চুপ করে রইল।
নাশতা খাওয়ার সময় বাবা বললেন তারপর নীলু মা তােমার বন্ধুদের সঙ্গে কী আলাপ করলে তা তাে বললে না?
ছােট কাকু বললেন সম্ভবত নীলুর সঙ্গে তাদের ঝগড়া হয়েছে। দেখছেন না নীলুর মন ভালাে নেই! সবাই হেসে উঠল হা হা করে। নীলুর কাঁদতে ইচ্ছে করছিল। সে চুপি চুপি চলে এলাে তার বাগানে। আর বাগানে পা দিয়েই সে অবাক। কত যে ফুল ফুটেছে বাগানে। তাহলে কি সত্যি আকাশপরীরা এসেছিল? সে দৌড়ে গেল আজীজ চাচা যে গাছটি দিয়েছিলেন সেখানে কী কাণ্ড! সেই গাছে বেগুনি আর নীল রঙে মেশানাে অদ্ভুত একটি ফুল ফুটে রয়েছে। কী অপূর্ব তার গন্ধ! নীলুর নিমন্ত্রণে তাহলে এসেছিল তার আকাশপরী বন্ধুরা। আনন্দে নীলুর চোখে জল এসে গেল ।
