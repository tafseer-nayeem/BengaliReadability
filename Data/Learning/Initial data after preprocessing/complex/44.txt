কোয়ালিটি টাইম কাটান আপনার পার্টনারের সঙ্গে। প্রেমে পড়ার দিনগুলোর মতো রোমাঞ্চ ফিরে আসবে তাহলেই।
সারাদিন যতই ব্যস্ততা থাকুক না কেন দিনের শেষে কিছুটা সময় অন্তত একসঙ্গে কাটানোর চেষ্টা করুন। কোনও একটা সামান্য বিষয় নিয়েই গল্প জুড়ে দিন সঙ্গীর সঙ্গে। মাথায় রাখুন সেই সময়টায় যেন আপনার কোনও ফোন না আসে। আর যদি আসেও রিসিভ করবেন না। পরে কলব্যাক করে নেবেন। এতে সঙ্গী অন্তত এটা বুঝতে পারবেন তিনি আপনার জীবনের কতটা জায়গা জুড়ে রয়েছেন।
প্রতি সপ্তাহে না হলেও অন্তত দু সপ্তাহে একদিন বাইরে কোথাও ডিনারের পরিকল্পনা করুন। এমন কোনও রেস্তোরাঁয় যান সেটা সঙ্গীর পছন্দ। এবং এমন খাবারই অর্ডার দিন যেগুলো তিনি খেতে পছন্দ করেন। দেখবেন এতে সঙ্গী খুশি হবেন। দু জনে কোয়ালিটি টাইম কাটান।
আপনি যদি সঙ্গীর প্রতিটা বিষয়ের উপর নজরদারি করতে শুরু করেন বিষয়টা একটা সময়ের পর তাঁর কাছে ক্লান্তিকর মনে হবে। তার চেয়ে বরং সঙ্গীকে কিছুটা স্পেস দিন। তাঁকে নিজের মতো থাকতে দিন। তাঁর সব বিষয়ের উপরই নজর রাখুন কিন্তু নীরবে। দেখবেন এতে পারস্পরিক বন্ডিং ভাল থাকবে।
মাঝেমধ্যে ফাঁক পেলে ব্যাগ গুছিয়ে বেড়িয়ে পড়ুন। সব সময় আগে থেকে পরিকল্পনা করেই বেরোতে হবে এমনটা না করে জাস্ট বেড়িয়ে পড়ুন। বাইকিং করতে ভালবাসলে বাইক নিয়ে বেরিয়ে পড়তে পারেন। তা না হলে ট্রেন বা বাসে করেও আশপাশের কোথাও থেকে বেড়িয়ে আসতে পারেন। পরিকল্পনা ছাড়া হুট হাট বেরিয়ে পড়ার মধ্যে এটা থ্রিল রয়েছে। সেটা সম্পর্কে জিইয়ে রাখার চেষ্টা করুন।
দামি কিছু না হলেও চলবে অতি সামান্য অথচ অর্থপূর্ণ কিছু উপহার দিয়ে সঙ্গীকে চমকে দিন। উপহার পেতে কার না ভাল লাগে! আর সেটা যদি নিজের প্রিয় মানুষটার কাছ থেকে হয় তাহলে তো কথাই নেই।
ছুটির দিনে বাড়িতে সঙ্গী কোনও একটা পদ রান্না করেছেন। কিন্তু ধরা যাক সেই রান্নাটা আপনার মনের মতো হয়নি। আপনার খারাপ লাগার কথা সঙ্গীকে বুঝতে দেবেন না। বরং তাঁকে প্রশংসায় ভরিয়ে দিন। দেখবেন সঙ্গী এতে খুশি হবেন। সামান্য বিষয় নিয়েও অপরের প্রশংসা করুন। দেখবেন এতে সম্পর্ক ভাল থাকবে।
আপনার এবং সঙ্গীর পুরনো বন্ধুদের বাড়িতে ডেকে নিন। সকলে মিলে চুটিয়ে পার্টি করুন। সম্ভব হলে সকলে মিলে আশপাশের কোথাও থেকে বেড়িয়ে আসার পরিকল্পনা করতে পারেন। দেখবেন দিনের শেষে আপনি এবং সঙ্গী দু জনই আউটিংটাকে এনজয় করছেন।
সঙ্গীর কোনও ব্যবহারে কষ্ট পেলে সে কথা তাঁকে সরাসরি জানান। এক্ষেত্রে কোনও রকম ভণিতা রাখবেন না। কেন আপনার খারাপ লেগেছে সেটাও খুলে বলুন। কোনও ভুল করে থাকলে সেটা তিনি বুঝতে পারবেন। তবে পুরনো কথা যেন আলোচনায় উঠে না আসে সেটা মাথায় রাখুন। পুরনো কাসুন্দি ঘেঁটে যে লাভ নেই সেটা বুঝতে হবে।
রিলেশনশিপকে চার্মিং রাখার ক্ষেত্রে শারীরিক সম্পর্কের গুরুত্বপূর্ণ ভূমিকা রয়েছে। শারীরিক সম্পর্ককে শুধুমাত্র শোওয়ার ঘরে সীমাবদ্ধ রাখলে একটা সময়ের পর ক্লান্তি আসার সম্ভাবনা থেকে যাবে। এর চেয়ে বরং এমন কিছু করুন যেটা দু জনই উপভোগ করতে পারবেন। তবে এক্ষেত্রে আপনারা কী কী করবেন সেটা নিজেরাই আলোচনা করে ঠিক করে নিন।
পেশাগত সমস্যার কথা বাড়িতে আলোচনা না করাই ভাল। কাজের জায়গায় সমস্যা থাকবেই তার হ্যাংওভার বাড়ি পর্যন্ত বয়ে নিয়ে আসার কোনও অর্থ হয় না। তাই যে সময়টুকু বাড়িতে রয়েছেন সেই সময়টা শুধু পরিবারের জন্যই বরাদ্দ রাখুন। তবে হ্যাঁ কেরিয়ারের গুরুত্বপূর্ণ কোনও সিদ্ধান্ত নিতে হলে অবশ্যই সঙ্গীর পরামর্শ নিন।
