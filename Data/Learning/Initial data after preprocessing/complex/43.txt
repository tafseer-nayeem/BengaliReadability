দু জন আলাদা মানুষের মধ্যে যে মতামতের পার্থক্য থাকবে এ তো স্বাভাবিক ব্যাপার। এর থেকেই আসে মতবিরোধ। কিন্তু খেয়াল রাখুন মতবিরোধ যেন ঝগড়ার আকার না নেয়।
তিয়াসা আর অরিন্দম। পাঁচবছর প্রেম করে বিয়ে। সমবয়সী প্রেমে রোমান্সের চেয়ে ঝগড়াটাই ছিল বেশি। বিয়ের পর একসঙ্গে থাকতে গিয়ে মতবিরোধ আরই বাড়তে থাকে। দু জনের যেন কোনও কিছুই একসঙ্গে মেলে না। ফ্লা্যট সাউথ কলকাতা নাকি নর্থ বেড়াতে যাওয়ার সময় পাহাড় নাকি সমুদ্র এ সব ঝামেলা তো আছেই। এছাড়া নানা ছোটখাট বিষয় যেমন বাজার করা টিভির চ্যানেল ডিনারে কোথায় যাওয়া হবে রোজকার এরকম হাজারো বিষয় নিয়ে রোজই টুকটাক অশান্তি লেগেই থাকে। ফলে দু জনের মধ্যে রোমান্সের অংশটা ক্রমশ কমে তিক্ততার পরিমাণই যেন বেশি হয়ে উঠছে। একে অপরকে দোষারোপ আর তিক্তার ভারে আগের সেই দুষ্টু মিষ্টি প্রেমটা যেন কোথায় হারিয়ে গিয়েছে।
দাম্পত্য জীবনে মতবিরোধ হওয়া খুবই স্বাভাবিক। কহল চলতেই থাকলে ব্যাক্তিগত জীবনে তো তার প্রভাব পড়েই ক্ষতিগ্রস্ত হয় পারিবারিক জীবনও। কিন্তু জাননে তো সব সমস্যারই সমাধান আছে। আমরা সকলেই তো চাই ভাল থাকতে। তাই একটু অ্যাডজাস্টম্যান্ট বোঝাপড়ার মাধ্যমে যদি ভাল থাকা যায় তাতে ক্ষতি কী! দাম্পত্যে মতবিরোধ সামলানোর কিছু সমাধান সূত্র রইল।
একসঙ্গে থাকতে গেলে কিছু বিষয় নিয়ে দু জনের মধ্যে মতের পার্থক্য হবেই। ছোটখাট কোনও ইস্যু হলে সেটাকে অশান্তি পর্যন্ত গড়াতে দেবেন না। কথা বলতে বলতে যদি বুঝতে পারেন এরপর ঝগড়ার সম্ভাবনা রয়েছে তাহলে চেষ্ট করুন সিচুয়েশন অন্যদিকে নিয়ে যেতে। তার মানে এই নিয়ে আপনি নিজের মত প্রকাশ করবেন না। দু জনেই একটু সময় নিন। তারপর আবার ঠান্ডা মাথায় হালকা মেজাজে সেই বিষয়টিতে আলোচনা করতে পারেন।
সম্পর্ক ভাল রাখার অন্যতম গুরুত্বপূর্ণ শর্ত ইগোকে সরিয়ে রাখা। দু জনের মধ্যে যখন কোনও বিষয় মতের মিল হচ্ছে না তখন শুধুমাত্র ইগোকে প্রাধান্য দিতে গিয়ে ঝগড়া করে যাবেন না। যদি মনে হয় পার্টনারের কথায় যুক্তি আছে তাহলে তা মেনে নিতে শিখুন। শুধুমাত্র তর্কের খাতিরেই অশান্তি বাড়িয়ে তুলবেন না। আপনার মত প্রতিষ্ঠাই যদি আপনার মূল লক্ষ্য হয় তাহলে কিন্তু আপনি সময় এবং এনার্জি দুটোই নষ্ট করছেন। আর আপনার যদি মনে হয় আপনিই ঠিক তাহলে রেগে গিয়ে চিত্ কার করে জোর করে মত চাপিয়ে দেওয়ার চেষ্টা করবেন না। বরং আপনার কথাগুলি যুক্তি দিয়ে সঙ্গীকে বোঝান। আপনিও যদি কোনও মতের পক্ষে বা বিপক্ষে যাওয়ার সময় যুক্তিকেই প্রাধান্য দেন তাহলে আপনার সঙ্গীও নিশ্চয়ই সেটা বুঝবেন।
দাম্পত্য কলহের অন্যতম মূল কারণ পুরনো বিষয় টেনে এনে ঝগড়া করা। ধরুন কোথাও যাওয়ার কথা। আপনি অফিস থেকে ফিরতে দেরি করে ফেললেন। আপনার স্বামী সেটা বললেই আপনি তখন লিস্ট ধরে উনি কবে কতবার দেরি করেছেন সেটা শুনিয়ে দিয়ে শুরু করলেন। এরকম করলে কিন্তু ঝগড়া বাড়তেই থাকবে। মনে রাখবেন আপনার ভুলটা ভুলই। আপনার সঙ্গী যদি অতীতে একই কাজ করে থাকেন তাতে আপনার আজকের ভুলটা ঠিক হয়ে যায় না। তাই এক্ষেত্রে নিজের ভুলটা মেনে নিন। এবং যাতে তাড়াতাড়ি অনুষ্ঠানে যেতে পারেন সেই ব্যবস্থা করুন। অযথা ঝগড়া করে সুন্দর সন্ধেটা মাটি করবেন না।
কোনও বিষয়ে মতানৈক্য হলে শুধুমাত্র সেই বিষয়টা নিয়ে আলোচনা করুন। ধরুন ফ্যামিলি বাজেট নিয়ে কতা হচ্ছে। আপনারার দু জনেই খরচ কমানোর নিয়ে আলোচনা করবেন। এরকম সময় আগেই কে কত বেশি খরচা করে এই প্রসঙ্গে না গিয়ে বরং এভাবে ভাবুন আপনাদের দু জনের কতটা খরচ হয় এবং কে কোন জায়গায় খরচ কমাতে পারেন। আসলে মতের মিল না হলেই আমাদের কমন টেন্ডেন্সি থাকে অন্য নানা রেফারেন্স টেনে এনে একে অপরকে দোষারোপ করা। এরকম করলে কিন্তু মূল বিষয়টাই চাপা পড়ে যায়। সমাধান সূত্র তো বেরবেই না বরং অশান্তি আরও বাড়বে।
মতবিরোধ হলে সন্তানকে তার মধ্যে টানবেন না। নিজেদের মধ্যেই মেটাতে চেষ্টা করুন। দাম্পত্য কলহ শিশুদের মনে বিরূপ প্রভাব ফেলে। কোনও একজনের পক্ষ নেওয়া ওদের কাছে নিরাপত্তাহীনতার কারণ হয়ে দাঁড়াতে পারে।
যতই অশান্তি হোক না কেন সমাধানের পথটা কখনও বন্ধ করবেন না। রাগ হলে সাময়িক ভাবে সিচুয়েশন থেকে সরে যান। কিন্তু সেটাকেই আঁকড়ে বসে থাকবেন না। পরিস্থিতি হালকা হলে আবার আলোচনা করুন।
ঝগড়ার মাঝেও নিজের সেন্স অফ হিউমার বজায় রাখুন। যেকোনও সিরিয়াস সিচুয়েশনও নিমেষে হালকা করে দিতে এর জুড়ি নেই।
