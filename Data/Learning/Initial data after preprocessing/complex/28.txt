অদ্ভুত ভাবে অধিকাংশ মানুষই এই ধরনের অভিজ্ঞতার সাক্ষী হয়ে থাকেন। কিন্তু সত্যি কি একসঙ্গে দু জন মানুষকে ভালবাসা যায়? সত্যিই কি একই রকম অনুভূতি দু জনের জন্য রাখা যায়?এক সঙ্গে দু জনকে ভালবাসার কথা শুনলেই অনেকে আঁতকে ওঠেন অনেকেই। এ ও আবার সম্ভব নাকি। হৃদয়ের মণিকোঠায় কেবল একজনের ঠাঁই হয়। ফাঁকফোঁকর দিয়ে আর কেউ প্রবেশ করলেই সে তো মহা কেলেঙ্কারী। শুরু হয়ে যায় মানুষটির চরিত্রের ময়নাতদন্ত।
কিন্তু অদ্ভুত ভাবে অধিকাংশ মানুষই এই ধরনের অভিজ্ঞতার সাক্ষী হয়ে থাকেন। কিন্তু সত্যি কি একসঙ্গে দু জন মানুষকে ভালবাসা যায়? সত্যিই কি একই রকম অনুভূতি দু জনের জন্য রাখা যায়? নাকি সিদ্ধান্ত নেওয়ার অক্ষমতাই দায়ী এই অনুভূতির পিছনে? কিন্তু মনোবিদরা বলছেন একসঙ্গে দু জন মানুষকে ভালবাসা অস্বাভাবিক কিছু নয়। এক জাতীয় ওয়েবসাইটের প্রতিবেদন থেকে জানা গিয়েছে মনোবিদ রামানি দুরুভাসুলা জানান দু জন মানুষকে একসঙ্গে ভালবাসা কোনও নতুন বিষয় নয়। হয়তো দু জনের মানুষের দু টি পৃথক বৈশিষ্ট্যই আপনার পছন্দ। আর তাই দু টি মানুষের প্রতি অনুভূতি তৈরি হওয়া অস্বাভাবিক নয়। মানুষের একের বেশি সত্তা থাকে। হতেই পারে দু টি সত্তার পছন্দও ভিন্ন। কিন্তু অনেক সময়েই হরমোন জনিত ভাল লাগার সঙ্গে ভালবাসাকে গুলিয়ে ফেলে গণ্ডগোল করেন অনেকে।
তাই বুঝে নেওয়া দরকার কোনটা ক্ষণিকের ভাললাগা আর কোনটা টিকে থাকার মতো অনুভূতি। তবে দু জনকে একসঙ্গে ভালবাসা গেলেও একসঙ্গে দু জনের সঙ্গে সম্পর্কে থাকা মোটেও সহজ বিষয় নেই। লুকিয়ে চুরিয়ে দু টি সম্পর্ক রাখা গেলেও দুই সঙ্গীকেই দু টি সম্পর্কে থাকার কথা জানানোর বুকের পাটা আছে এমন সমাজ এখনও গড়ে ওঠেনি। আর তাই এখানেই বেছে নিতে হয় একজনকে। তৈরি হয় জটিলতা। বিভিন্ন মাপকাঠিতে মাপতে গেলেই সমস্যা যেন আরও বেড়ে যায়। এ জনের সঙ্গে গল্পে মশগুল থাকা আপনার পছন্দের তো আর একজনের সঙ্গে ভবিষ্যৎ সম্পর্কে আপনি নিশ্চিত এমন দু জনের মধ্যে থেকে একজনকে চিরস্থায়ী করতে গিয়েই জটিলতা আষ্ঠেপৃষ্ঠে চেপে ধরে।
এই জটিলতাকে এড়াতে গেলে একজনের সঙ্গে সম্পর্কে থেকেও অন্য কেউ মনে ধরলে তা ক্ষণিকের বলেই মেনে নিন। আর ভালবাসা ও সম্পর্কের মধ্যেও যে একটি সূক্ষ্ম রেখা থাকে তা চিনে নেওয়ার চেষ্টা করুন। সঙ্গী থাকা সত্ত্বেও অন্য একজনকে মনে ঠাঁই দিলে আত্মদংশনে ভোগার কারণ নেই। কিন্তু জীবনে বা সম্পর্কে তাঁকে কতটা জায়গা দেবেন তা ভেবে নিন।
