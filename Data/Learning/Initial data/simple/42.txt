আরব দেশের মক্কা শহর। ৫৭০ খৃস্টাব্দের ১২ রবিউল আউয়াল সেই শহরে জন্ম নেয় এক শিশু। তাঁর নাম রাখা হয় মুহাম্মদ- মানে প্রশংসিত। তাঁর পিতার নাম আবদুল্লাহ, মায়ের নাম আমিনা। তিনি আমাদের মহানবী। পৃথিবীর শেষ নবী। তিনি জানতেন, পরিশ্রম করা ছাড়া জীবনে উন্নতি করা যায় না। তাই পরিশ্রম করাকে তিনি খুব গুরুত্ব দিতেন। একবার হলাে কি, এক গরীব লােক তাঁর কাছে সাহায্য চাইতে এলাে। নবীজী তাকিয়ে দেখলেন লােকটির পরনে ছেড়া কাপড়, চোখে-মুখে বেদনার ছাপ। লােকটি পঙ্গু বা বুড়াে নয়, ইচ্ছে করলেই কাজ করে খেতে পারে। তিনি বললেন, তুমি ভিক্ষা করছাে কেন? খেটে খেতে পারাে না?' লােকটি বলল, কি করবাে হুজুর, কাজ পেলে কি আর ভিক্ষা করতাম? কাজ না পেয়েই তাে পেটের দায়ে ভিক্ষায় নেমেছি। নবীজীর মায়া হলাে। ভাবলেন, সাহায্য দিলে হয়তাে একবেলা তার আহার জুটবে। কিন্তু তারপর? সারাজীবন কি একটি লােক ভিক্ষা করে কাটাবে? এমন কিছু করা দরকার যাতে তার অভাব দূর হয়। মানুষের কাছে হাত পেতে অপমান সইতে না হয়। মহানবী (সা:) তাকে বললেন, তােমার বাড়িতে কি এমন কিছু আছে যা বিক্রি করতে পারবে? লােকটি বলল, হুজুর, আমি গরীব মানুষ। তেমন কিছুই নেই। তবে ঘরে একটি কম্বল আছে, চাইলে এটা বিক্রি করা যায়।' নবীজী বললেন, ঠিক আছে, তাই করাে। তােমার একমাত্র সম্বল কম্বলটাই নিয়ে এসাে।' লােকটি তাই করলাে। নবীর কথা মত চলে গেল বাড়ি। একটু পর ফিরে এলাে কম্বল নিয়ে। নবীজী কম্বলটি সাহাবীদের দেখালেন। বললেন, ‘এটি বিক্রি হবে। কেউ কি উপযুক্ত মূল্য দিয়ে কম্বলটি কিনতে রাজি আছাে?” 

নবীজীর কথা শুনে এক সাহাবী বললেন, আমি কিনবাে হুজুর। মহানবী (সা:) তাঁর কাছে উপযুক্ত দামে কম্বলটি বিক্রি করে দিলেন। কম্বল নিয়ে সাহাবী চলে গেলে নবীজী লােকটিকে ডাকলেন। তার হাতে কিছু অর্থ তুলে দিয়ে বললেন, এই অর্থ দিয়ে কিছু খাবার কিনে খাও।' এরপর বাকী অর্থ দিয়ে তিনি একটি কুঠার কিনলেন। সেই কুঠারে নিজেই হাতল লাগালেন। লােকটিকে বললেন, “এই কুঠার নিয়ে প্রতিদিন বনে যাবে। বন থেকে কাঠ কেটে বাজারে বিক্রি করবে। লােকটি তাই করলাে। সে প্রতিদিন বন থেকে কাঠ কেটে সেই কাঠ বাজারে বিক্রি করতে থাকলাে। এতে তার খুব লাভ হলাে। তার অভাব দূর হয়ে গেল। এখন আর তাকে ভিক্ষা করতে হয় না; বরং অভাবী মানুষকে নিজেই সাহায্য করতে পারে। কিছুদিন পর। সে মহানবীর সঙ্গে আবার এসে দেখা করলাে। এবার তার গায়ে নতুন জামা ! মুখে হাসি। সে রাসূল (সা:) কে বলল, “আমি এখন মেহনত করে খাই। আমার আর কোন অভাব নেই। আপনার কথা শুনে আমার খুব উপকার হয়েছে। আপনি আমাকে সুন্দর জীবনের পথ দেখিয়েছেন।' তার কথা শুনে হাসলেন নবী। বললেন, “যে মেহনত করে খায় আল্লাহই তাকে সাহায্য করেন। তাইতাে কবি বলেন: নবীর শিক্ষা করাে না ভিক্ষা, মেহনত করাে সবে।' এই ঘটনা আমাদের বলে, জীবনে উন্নতি করতে চাইলে পরিশ্রমী হও, জীবনকে সফল করতে চাইলে পরিশ্রমী হও। যে পরিশ্রমী নয় সে অলস, সে কখনাে জীবনে সফলতা লাভ করতে পারে না। একজন কবি চমৎকারভাবে এ কথাটিই বলেছেন তার কবিতায়। তিনি বলেন: 
পরিশ্রমে ধন আনে, পুণ্যে আনে সুখ। আলস্যে দারিদ্র আনে, পাপে আনে দুখ। 
আজ থেকে কয়েক হাজার বছর আগের কথা। তখন মানুষ আল্লাহর নবীদের কথা মেনে চলতাে । মানুষ সত্য কথা বলতাে। ওয়াদা পালন করতাে। বনি ইসরাইলে এমনি এক লােক বাস করতাে। নাম রুয়া। সে দেশ-বিদেশ ঘুরে বেড়াতাে আর বন্দরে বন্দরে ব্যবসা করতাে। একবার বাণিজ্যে যাবার আগে কিছু স্বর্ণমুদ্রার টান পড়লাে। ভেবে দেখলাে, কারাে কাছ থেকে ধার নেয়া ছাড়া গতি নেই। তখনি তার মনে পড়লাে উদার হৃদয় সােলায়মানের কথা। 
পরদিন সকালে সে সােলায়মানের বাড়ি গিয়ে হাজির হলাে। সালাম বিনিময়ের পর সােলায়মান তার আগমনের কারণ জানতে চাইলেন। রুবায়া বলল, বাণিজ্যে যাচ্ছি, মালামাল কেনার জন্য আরাে কিছু স্বর্ণমুদ্রা দরকার। আপনি যদি একহাজার স্বর্ণমুদ্রা ধার দেন তবে এক বছর পর তা শােধ করে দেবাে।' সােলায়মান বললেন, ‘ধার দিতে সমস্যা নেই, তবে জামিনদার দরকার।' রুবায়া বলল, আমার জামিনের জন্য একমাত্র আল্লাহই যথেষ্ট। রুবায়া যেমন পাক্কা ঈমানদার, সােলায়মানও তাই। রুবায়ার কথা শুনে বললেন, আপনি ঠিকই বলেছেন, আল্লাহই জামিনের জন্য যথেষ্ট।' 
এ কথা বলে রুবায়াকে সােলায়মান এক হাজার স্বর্ণমুদ্রা ধার দিল। যথাসময়ে জাহাজে চড়ে বিদেশে পাড়ি জমালাে রুবায়া। বন্দরে বন্দরে ব্যবসা করে প্রচুর লাভ করলাে। ব্যস্ততার মধ্য দিয়ে কেটে গেল প্রায় পুরােটা বছর। স্বর্ণমুদ্রা ফেরত দেয়ার দিন ঘনিয়ে এলাে। বাড়ি ফেরার জন্য বন্দরে এলাে রুবায়া। কিন্তু নির্দিষ্ট সময়ে বাড়ি ফেরার মত কোন জাহাজ পেলাে না। জলপথ ছেড়ে স্থলপথে বাড়ি ফিরতে চাইল, কিন্তু কোন যানবাহন জোগাড় করতে পারল না।অনেক চেষ্টা করেও সে যখন দেখলাে সময় মত বাড়ি ফেরার কোন উপায় নেই তখন ওয়াদাভঙ্গের আশংকায় সে অস্থির হয়ে পড়লাে। কি করা যায় ভাবতে গিয়ে তার মাথায় এক অভিনব বুদ্ধি এলাে। রুবায়া একটুকরাে কাঠ ছিদ্র করে তাতে এক হাজার স্বর্ণমুদ্রা ও একটি চিঠি ভরলাে। এরপর শক্ত করে ছিদ্রমুখ বন্ধ করে সে গেল সাগর পাড়ে। 
তীরে দাঁড়িয়ে সে আকাশের দিকে তাকিয়ে বলতে লাগলাে, হে আল্লাহ, তুমি জাননা আমি সােলায়মানের কাছ থেকে এক হাজার স্বর্ণমুদ্রা ধার নিয়েছি। সে জামিন চাইলে আমি তােমাকেই জামিন মেনেছিলাম। নির্দিষ্ট দিনে বাড়ি যাওয়ার জন্য আমি কোন যানবাহন পাচ্ছি না। তাই তােমার ওপর ভরসা করে স্বর্ণমুদ্রা রা এই কাঠের টুকরাটি সমুদ্রে ফেলে দিচ্ছি। তুমি সময়মত এটি তার হাতে পৌঁছে দিও।' রুয়া এ কথা বলে কাঠের খন্ডটি সমুদ্রে ফেলে দিল। এরপর সে আবার বাড়ি ফেরার যানবাহন খুঁজতে ব্যস্ত হয়ে পড়লাে। এদিকে নির্দিষ্ট দিনে সােলায়মান বন্দরে এসে রুবায়াকে তালাশ করলাে। তাকে না পেয়ে মন খারাপ করে বাড়ি ফেরার পথে সমুদ্র তীরে একখন্ড কাঠ দেখতে পেলাে। কাঠটি রান্নার কাজে লাগবে ভেবে সে ওটা নিয়ে বাড়ি ফিরল। কুড়াল দিয়ে কাঠটি কাটতে গেলে বেরিয়ে এলাে এক হাজার স্বর্ণমুদ্রা ও চিঠি। সােলায়মান চিঠিটা পড়লাে। জানতে পারলাে রুয়া তার জন্যই এ স্বর্ণমুদ্রাগুলাে পাঠিয়েছে। কিছুদিন পরের কথা। রুবায়া দেশে ফিরে এলাে। বাড়ি ফিরেই সে গেল সােলায়মানের বাসায়। সােলায়মান তাকে সমাদর করে শরবত নাস্তা খেতে দিল। খেতে খেতে রুবায়া বলল, বিশ্বাস করুন, নির্দিষ্ট দিনে আপনার পাওনা ফিরিয়ে দিতে আমি অনেক চেষ্টা করেছি। কিন্তু কোন জাহাজ না পাওয়ায় সময়মত ফিরে আসতে পারিনি। এই নিন আপনার স্বর্ণমুদ্রা। আমাকে দেনার দায় থেকে মুক্তি দিন।' রুবায়া স্বর্ণমুদ্রার থলে সােলায়মানের দিকে বাড়িয়ে ধরলাে। সােলায়মান বলল, ‘এক পাওনা আমি কয়বার নেবাের নির্দিষ্ট দিনেই আমি আপনার পাঠানাে স্বর্ণমুদ্রা ও চিঠি পেয়েছি। আমি আল্লাহর শােকর করছি এ জন্য যে, প্রকৃত ঈমানদারকে আল্লাহ এভাবেই সহায়তা করেন। রুবায়াও আল্লাহর শােকর আদায় করে খুশি মনে বাড়ির পথ ধরলাে। এই গল্প থেকে আমরা জানতে পারলাম, আল্লাহর ওপর পরিপূর্ণ আস্থা ও বিশ্বাস থাকলে আল্লাহ কাউকে নিরাশ করেন না। মুমিন কখনাে ওয়াদা খেলাফ করেন না। 
মুসলমানের সবচেয়ে আনন্দের দিন হলাে ঈদের দিন। বছরে দুই দিন ঈদ হয়। এক মাস রােযার শেষে আসে ঈদুল ফিতর। যারা আল্লাহর হুকুমে এক মাস রােযা রাখের এদিনটি তাদের জন্য সবচেয়ে আনন্দের। আর হচ্ছে ঈদুল আযহা বা কোরবানির ঈদ। হযরত ইবরাহীম (আ:) কে আল্লাহ বললেন, তােমার সবচেয়ে প্রিয় জিনিস কোরবানী করাে।' ইবরাহীম (আ:) ভেবে দেখলেন, পুত্রের চেয়ে প্রিয় আর কিছু নেই তার কাছে। তিনি পুত্রকে শােনালেন আল্লাহর হুকুম। পুত্র ইসমাঈল (আ:) পিতাকে তাগাদা দিয়ে বললেন, “তবে আর দেরি করছেন কেন? জলদি আমাকে কোরবানি করার ব্যবস্থা করুন। আল্লাহর হুকুম মানার ব্যাপারে পিতা-পুত্রের এই যে আকুলতা সেই কথা স্মরণ করে পালন করা হয় ঈদুল আযহা বা কোরবানীর ঈদ । যিনি যত বেশি আল্লাহর হুকুম পালন করেন তার কাছে এই ঈদ তত বেশি আনন্দময়। তেমনি এক ঈদের দিন। মদিনার ঘরে ঘরে খুশির জোয়ার বইছে। মহানবী (সা:) নির্দেশ দিয়েছেন, সবাইকে ফিতরা দিতে হবে। ফিতরা মানে নির্দিষ্ট পরিমান অর্থ অন্যকে দান করা। এর ফলে অর্থ শুধুমাত্র ধনীদের হাতেই জমা রইলাে না, গরীবরাও প্রচুর অর্থ পেল। তারাও সুযােগ পেল পছন্দমত কেনাকাটার। ফলে সবাই আনন্দিত। ঈদের নামায শেষে মহানবী (সা:) সবার সাথে কোলাকুলি করলেন। কোলাকুলি শেষে সবাই বাড়ির পথ ধরলাে। মহানবীও চললেন বাড়ির পানে। হঠাৎ কারাে কান্নার আওয়াজ ভেসে এলাে তাঁর কানে। থমকে দাঁড়ালেন তিনি। যেখান থেকে কান্নার আওয়াজ আসছিল সেদিকে এগিয়ে গেলেন তিনি। দেখলেন মলিন পােশাকের এক কিশাের বসে বসে কাঁদছে। দয়াল নবীর দয়া হলাে। ছেলেটির কাছে এগিয়ে গেলেন তিনি। মাথায় হাত বুলিয়ে আদর করলেন। আদর পেয়ে ছেলেটির কান্না আরাে বেড়ে গেল। তিনি ছেলেটির কাছে জানতে চাইলেন তার কান্নার কারণ। ছেলেটি বলল, “আজ ঈদের দিন। মানুষের মনে কত আনন্দ। সবাই নতুন জামা কাপড় পরেছে। মা-বাবা আদর করছেন সন্তানদের। কিন্তু আমাকে আদর করার কেউ নেই। আমার একটু খোঁজ নেয়ারও কেউ নেই দুনিয়ায়। আমার বাপ নেই, মা নেই। আমি যে ইয়াতিম। কিশােরের কথা শুনে নবীর চোখে পানি চলে এলাে। আহা! এই ছেলেটির মত আরাে না জানি কত মায়ের সন্তান ঈদের আনন্দ থেকে বঞ্চিত। যদি তাদের খবর পেতাম! যদি তাদের মুখেও ফোটাতে পারতাম হাসি! তিনি কিশােরকে সঙ্গে নিয়ে বাড়ি ফিরলেন। মা আয়েশার (রা:) হাতে ছেলেটিকে তুলে দিয়ে বললেন, ‘এ এক শহীদের সন্তান। ওর মা-বাপ কেউ নেই। আজ থেকে তুমিই ওর মা। 
মা আয়েশা (রাঃ) ছিলেন নবীর সহধর্মিনি। তিনি ছেলেটিকে বুকে টেনে নিলেন। নিজ হাতে গােসল করালেন। নতুন জামা এনে পরতে দিলেন। ভালবাসা পেয়ে কিশােরের মনটা ভালাে হয়ে গেল। তার মুখে ফুটে উঠলাে মধুর হাসি। সে ভুলে গেল তার দুঃখের কথা। ভুলে গেল সে এক অনাথ শিশু। এ দুনিয়ায় এখন তাকেও ভালবাসার মত মানুষ আছে। আদর করার লােক আছে- এ কথা মনে হতেই তার মুখে ছড়িয়ে পড়লাে হাসি। 
সে আনন্দে বলে উঠলাে- ঈদ মােবারক। 
 বনি ইসরাইল গােত্রে বাস করতাে তিন ব্যক্তি। একজন কুষ্ঠরােগী, একজন টাকু আর অন্যজন অন্ধ। তাদের পরীক্ষা করার জন্য আল্লাহ এক ফেরেশতা পাঠালেন। মানুষের বেশে ফেরেশতা গেল কুষ্ঠরােগীর কাছে। বলল, তুমি আল্লাহর কাছে কী চাও?' সে বলল, আমি এই কুৎসিত রােগ থেকে মুক্তি চাই।' ফেরেশতা তার শরীরে হাত বুলিয়ে দোয়া করলাে। সঙ্গে সঙ্গে সে ভালাে হয়ে গেল। ফেরেশতা বলল, তুমি কি কোন সম্পদ চাও?' সে খুশি হয়ে বলল, হ্যাঁ, আমি উট পেলে খুশি হই।' ফেরেশতা তাকে একটি গর্ভবতী উট দিল। এরপর আল্লাহর দরবারে বরকতের জন্য দোয়া করে বিদায় নিল । ফেরেশতা টাকমাথা লােকটির কাছে গিয়ে বলল, তুমি আল্লাহর কাছে কী চাও?' লােকটি বলল, ‘টাকের কারণে মানুষ আমাকে অপছন্দ করে। আমি এর নিরাময় চাই।' ফেরেশতা তার মাথায় হাত বুলিয়ে দিতেই নতুন চুলে তার মাখা ভরে গেল। ফেরেশতা বলল, তুমি কি কোন সম্পদ চাও?' সে বলল, হ্যাঁ, আমি গরু পেলে খুশি হই।' ফেরেশতা তাকে একটি গর্ভবতী গাভী দিল আর আল্লাহর দরবারে বরকতের জন্য দোয়া করে বিদায় নিল। এবার ফেরেশতা গেল অন্ধ লােকটির কাছে। বলল, তুমি আল্লাহর কাছে কী চাও?' লােকটি বলল, ‘অন্ধ বলে আমি আল্লাহর দুনিয়া দেখতে পারি না। আমি চাই চোখের আলাে, যেন আল্লাহর সৃষ্টি আমি প্রাণভরে দেখতে পারি। ফেরেশতা তার চোখে হাত বুলিয়ে দিলে তার চোখ ভালাে হয়ে গেল। ফেরেশতা বলল, তুমি কি কোন সম্পদ চাও?' সে বলল, হ্যাঁ, আমি একটি ছাগল পেলে খুশি হই। ফেরেশতা তাকে একটি গাভী ছাগল দিল। এরপর আল্লাহর দরবারে বরকতের জন্য দোয়া করে বিদায় নিল। ফেরেশতার দোয়া কবুল করলেন আল্লাহ। তাদের দিলেন অনেক উট, গরু ও ছাগল। অল্পদিনেই তারা ধনী হয়ে গেল। মানুষ তাদের এই অভাবিত উন্নতি দেখে হতবাক। কিছুদিন পর সেই ফেরেশতা আবার তাদের কাছে এলাে। এলাে অন্য মানুষের বেশে। প্রথমে গেল কুষ্ঠরােগীর কাছে। বলল, “আমি এক মুসাফির। পথ খরচ ফুরিয়ে যাওয়ায় আমি এখন নিঃস্ব। আমার বাহন উটটি মরে গেছে। আল্লাহ আপনাকে দিয়েছেন চমৎকার চেহারা, অঢেল সম্পদ। যে আল্লাহ আপনাকে এতকিছু দিয়েছেন তার নামে আপনার কাছে একটি উট চাই।' লােকটি বলল, হতভাগা কোথাকার! দূর হ এখান থেকে। সারাজীবন খেটে আমি তাের জন্য সম্পদ গড়েছি নাকি?” ফেরেশতা বলল, সম্পদের মালিক আল্লাহ। সম্পদ নিয়ে বড়াই করবেন না। আল্লাহ যা দিয়েছেন তা থেকে আল্লাহর বান্দার জন্য ব্যয় করুন।। লোকটি এবার রেগে গিয়ে বলল, কী, আমাকে উপদেশ দেয়া হচ্ছে? যা যা, কিছুই পাবি না। ভাগ এখান থেকে। ফেরেশতা বলল, আপনাকে মনে হয় আমি চিনতে পেরেছি। আপনার খুব খারাপ কুষ্ঠরােগ ছিল। আপনি ছিলেন গরীব। পরে আল্লাহ আপনাকে সুস্থ করে দেন। আপনাকে দান করেন অঢেল সম্পদ।' ‘মিথ্যে কথা!' লােকটি চেঁচিয়ে বলল, “এসব কাহিনী বানিয়ে তুমি আমার কাছ থেকে কিছুই আদায় করতে পারবে না। ফেরেশতা বলল, আমি মােটেও মিথ্যা বলিনি। মিথ্যা বলছেন আপনি। আল্লাহ মিথ্যাবাদীকে ভালােবাসেন না। আপনি তওবা করুন, নইলে আপনার ভাগ্য আবার আগের মত হয়ে যাবে।' লােকটি ফেরেশতার কথায় কান না দিয়ে তাকে তাড়িয়ে দিল। পরদিন ঘুম থেকে জেগে লােকটি দেখতে পেলাে, তার শরীর জুড়ে আবার কুষ্ঠরােগ থকথক করছে। সে শুয়ে আছে এক কুঁড়েঘরে। আর তার যে এত এত উট ছিল সেগুলাের কোন হদিস নেই । 
ফেরেশতা এবার গেল টাকমাথা লােকটির কাছে। তাকে বলল, ‘আমি এক মুসাফির। আমাকে আল্লাহর ওয়াস্তে একটি গরু দান করুন। কিন্তু কুষ্ঠরােগীর মত সেও তাকে তাড়িয়ে দিল। বলল, ‘আমার মাত্র অল্প কয়টা গরু, তােমাকে কোথা থেকে গরু দান করবাে?' ফেরেশতা বলল, আল্লাহর নাশােকর বান্দা হবেন না। তাহলে আল্লাহর রহমত থেকে বঞ্চিত হবেন। 
, হবে না। আমি এখানে দানছত্র খুলে বসিনি। কী আবদার! অন্তত একটা গরু দান করুন। ফেরেশতা বলল, আপনাকে বােধহয় আমি চিনেছি। আপনার বিশাল টাক ছিল । লােকে সে জন্য আপনাকে ঘৃণা করতাে। পরে আল্লাহ আপনাকে সুস্থ করে দেন এবং আপনাকে একটা গরু থেকে অনেক গরু দান করেন। লােকটি বলল, “কি যা তা বলছে। যাও এখান থেকে।' ফেরেশতা বলল, যাচ্ছি, তবে মনে রাখবেন, যিনি সম্পদ দিতে পারেন তিনি সম্পদ নিতেও পারেন। আপনি মিথ্যা বললে আবার আগের মত হয়ে যাবেন। ফেরেশতা চলে গেল। দেখতে দেখতে লোকটি আবার আগের মত টাকমাথা ও গরীব হয়ে গেল। এবার ফেরেশতা গেল অন্ধ লােকটির কাছে। বলল, আমি মুসাফির। আমাকে একটা ছাগল দিয়ে সাহায্য করুন।' লােকটি বলল, আমি ছিলাম অন্ধ ও গরীব। আল্লাহ আমাকে ভালাে করে দিয়েছেন। ধন-সম্পদ দিয়েছেন। আমার যত সম্পদ সব আল্লাহরই দান। আপনার যে কয়টি বকরী দরকার ইচ্ছামত নিয়ে যান।
ফেরেশতা বলল, 'না, এসব আপনারই থাকবে। আল্লাহ আপনাদের তিনজনকে পরীক্ষা করার জন্য আমাকে পাঠিয়েছেন। দু’জন পরীক্ষায় পাস করেনি। তারা অহংকারী হয়ে উঠেছিল। তাদের ওপর আল্লাহর গযব নাজিল হয়েছে। আপনি পাস করেছেন। আল্লাহ আপনার সম্পদ আরাে বাড়িয়ে দেবেন।' এ কাহিনী আমাদের শেখায়, কৃপণতা মহাপাপ। অহংকার করা ঠিক নয়। যারা আল্লাহর শােকর আদায় করে না তাদের ওপর গযব নাজিল হয়। মানুষের বিপদে সাহায্য করলে আল্লাহ খুশি হন এবং তার সম্পদ বাড়িয়ে দেন। 

হযরত আবদুল কাদের জিলানী। সবাই তাকে ডাকতাে বড়পীর বলে । বড়পীর আবদুল কাদের জিলানীর শৈশবের একটি ঘটনা। ঘটনাটি এতই চমকপ্রদ যে, আজো মানুষ শ্রদ্ধাভরে সে কথা স্মরণ করে। তােমাদের মতই বয়স তখন তার। লেখাপড়ার প্রতি দারুণ আগ্রহ। গ্রামের বাড়ির পড়া শেষ করেছেন। এখন তার ইচ্ছা, বড় কোন শহরে গিয়ে নামকরা কোন মাদ্রাসায় পড়বে। কিন্তু তার বাপ নেই। বিধবা মায়ের অভাবের সংসার। কোথায় পাবেন তিনি ছেলের পড়ার খরচ? 

মা ভাবেন, এমন সােনার ছেলের আশা কি পূরণ হবে না? মানুষের কত রকম শখ থাকে। অথচ ছেলের একটাই শখ। সে অনেক পড়বে, অনেক জ্ঞানী হবে, মানুষের মত মানুষ হবে। মা দিনরাত ছেলের ভবিষ্যৎ নিয়ে ভাবেন আর একটু একটু করে টাকা জমান ছেলের জন্য। একদিন আবদুল কাদের জিলানী ছাদে দাঁড়িয়ে প্রকৃতির শােভা দেখছিলেন। তিনি দেখলেন, একটি কাফেলা বাগদাদের দিকে যাচ্ছে। তাঁর অনেক দিনের শখ বাগদাদ যাওয়ার। সেখানে গিয়ে পড়ালেখা করার । তিনি নিচে নেমে মাকে আবারও তার মনের কথা বললেন। মায়ের বুক হাহাকার করে উঠল। যেখানে অন্যের ছেলেরা পড়তে চায় সেখানে নিজের ছেলে পড়ার জন্য উতলা, এটা কি কম সৌভাগ্যের কথা। তিনি জমানাে টাকাগুলাে শুনে দেখলেন সেখানে আশিটি স্বর্ণমুদ্রা আছে। টাকাটা দুই ভাগ করে এক ভাগ রাখলেন সংসার খরচের জন্য আরেক ভাগ তুলে দিলেন ছেলের হাতে। ছােট মানুষ, পথে যদি টাকাগুলাে হারিয়ে ফেলে এই ভয়ে মা বগলের নিচে পকেট বানিয়ে সেখানে মুদ্রাগুলাে সেলাই করে দিলেন। মায়ের দেয়া চল্লিশটি স্বর্ণমুদ্রা নিয়ে পথে নামলেন আবদুল কাদের জিলানী। বিদায়ের সময় ছেলেকে বুকে জড়িয়ে মা বললেন, বাবা, আমার সময় আর বেশি বাকি নেই। হয়তাে কেয়ামতের আগে আর আমাদের দেখা হবে না। আমার অন্তিম উপদেশ, কখনাে মিথ্যা কথা বলাে না।' 

মায়ের এ উপদেশ বুকে নিয়ে ছেলে গিয়ে শামিল হলাে কাফেলার সাথে । কাফেলা এগিয়ে চললাে বাগদাদের দিকে। যেতে যেতে তারা গিয়ে পোঁছলাে হামদান নামক এক জায়গায়। এলাকাটি জনমানবহীন। চারদিকে গাছপালার গভীর জঙ্গল। হঠাৎ একদল ডাকাত ঝাপিয়ে পড়লাে তাদের ওপর। কেড়ে নিল তাদের টাকা-পয়সা, ধন-দৌলত। লােকেরা জীবন বাঁচাতে মালসামান রেখেই পালিয়ে গেল। বালক আবদুল কাদের কি করবেন বুঝতে না পেরে ঠায় দাঁড়িয়ে রইলেন। ডাকাতরা ভাবলাে, ও ছােট মানুষ, ওর কাছে আর কি থাকবে? সবাই ওকে রেখে লুটপাটে মন দিল। এক ডাকাত তাকে বলল, এই ছেলে, তােমার কাছে টাকা-পয়সা কিছু আছে? আবদুল কাদের জিলানী জবাব দিলেন, হ্যাঁ, আমার কাছে চল্লিশটি স্বর্ণমুদ্রা আছে। বিশ্বাস হলাে না ডাকাতের । বলল, কোথায় তােমার স্বর্ণমুদ্রা? তিনি বললেন, বগলের নিচে আমার জামার সাথে সেলাই করা।' 
এ কথা শুনে ডাকাত তাকে নিয়ে এলাে সর্দারের কাছে। ডাকাত সর্দার তখন লুটের মাল ভাগ-বাটোয়ারায় ব্যস্ত। সব শুনে সর্দার বললেন, জামা কেটে বগলের নিচ থেকে টাকাগুলাে বের করাে দেখি।' জামা কাটা হলাে। বের করে আনা হলাে টাকাগুলাে। গুনে দেখা গেল সত্যি সেখানে চল্লিশটি স্বর্ণমুদ্রা । ডাকাতরা ভাবলাে, ছেলেটি কী বােকা! ডাকাত সর্দার বলল, তুমি আমাদের বললে কেন তােমার কাছে টাকা আছে? তুমি না বললে তাে আমরা এ স্বর্ণমুদ্রার কথা জানতেও পারতাম না।' সত্যবাদী জিলানী দৃঢ়তার সাথে বললেন, “কেন বলবাে না? আমার মা আমাকে মিথ্যা বলতে নিষেধ করেছেন। আল্লাহর নবী বলেছেন, মিথ্যা হল সকল পাপের মা। আল্লাহ মিথ্যাবাদীকে ভালােবাসেন না । আল্লাহ যে কাজ অপছন্দ করেন আমি সে কাজ করতে যাবাে কেন? ‘কিন্তু তুমি না বললে তাে এ টাকাগুলাে হারাতে হতাে না। তিনি বললেন, তাতে আমার দুঃখ নেই। আমি আমার মায়ের আদেশ পালন করতে পেরেছি, আল্লাহর হুকুম পালন করতে পেরেছি, এতেই আমি খুশি।' তিনি আরাে বললেন, কাল হাশরের মাঠে আমাকে লজ্জিত হতে হবে না, অপমান সইতে হবে না, এরচেয়ে আনন্দের আর কী আছে?” সত্যবাদী বালকের দৃঢ়তায় চমকে উঠলেন ডাকাত সর্দার। তার মনে হল সে আত্মমর্যাদাহীন ও নির্বোধ একজন মানুষ। এই বালকের সমান বুদ্ধিও তার নেই। যদি থাকতাে তাহলে আল্লাহর হুকুম অমান্য করে সে মানুষের সহায়-সম্পদ লুট করতে পারতাে না। হঠাৎ হায় হায় করে উঠলাে ডাকাত সর্দার। বলল, কে না জানে, সবাইকে একদিন মরতে হবে। মরার পর আল্লাহ যখন জানতে চাইবেন, তােমাকে কি লুটপাট করার জন্য দুনিয়ায় পাঠিয়েছিলাম, তখন কী জবাব দেবাে আমি? ডাকাত সর্দারের মনে তােলপাড় শুরু হল। অনুশােচনায় দগ্ধ হতে লাগলাে মন। তিনি চিৎকার করে বলতে লাগলেন, এই ছেলে মায়ের কথার অবাধ্য হচ্ছে না, আর আমরা মহান আল্লাহর অবাধ্য হয়ে ডাকাতি করছি? কী হবে আমাদের পরিণতি? আবদুল কাদের বললেন, আল্লাহর কাছে তওবা করুন। আল্লাহ বড়ই ক্ষমাশীল। তক্ষুণি বড়পীরের হাত ধরে তওবা করলেন ডাকাত সর্দার। দলের অন্যরাও তওবা করলাে। তারা ওয়াদা করলাে, জীবনে আর ডাকাতি করবাে না, লুটপাট করবাে না। আল্লাহর অবাধ্য হবাে না, পাপ কাজ করবাে না।' ডাকাতরা কাফেলার লােকজনকে ডেকে তাদের সব মালামাল ফিরিয়ে দিল। কাফেলা খুশি মনে বাগদাদের পথ ধরলাে। 
এই গল্প আমাদের শেখায় 
মিথ্যা কথা বলতে নেই
 পাপের পথে চলতে নেই। থাকলে মনে খােদার ভয়। জীবনটা হয় পুণ্যময় । 
হযরত আলী (রাঃ) তখন মুসলিম বিশ্বের খলিফা। তাঁর সাহস ও বীরত্বের জন্য তিনি সারা আরবে মশহুর। তাঁর ছিল একটি দু'ধারী তলােয়ার- জুলফিকার। এই তলােয়ার নিয়ে জিহাদে ঝাঁপিয়ে পড়তেন তিনি। ছিনিয়ে আনতেন বিজয়। তাঁকে বলা হতাে আল্লাহর বাঘ। বীরত্বের জন্য তিনি উপাধি পেয়েছিলেন ‘আসাদুল্লাহ’, মানে আল্লাহর সিংহ। তিনি যখন খলিফা তখনকার ঘটনা। তাঁর সেই বিখ্যাত তলােয়ারটি চুরি হয়ে যায়। অধিকাংশ সাহাবীই তাঁর তলােয়ারটি চিনতেন। জীবনে বহুবার জিহাদের ময়দানে তাঁরা দেখেছে এই তলােয়ার। তলােয়ারটির সন্ধানে বেরিয়ে পড়লাে সৈনিকরা। অনেক খোঁজাখুঁজির পর তলােয়ারটি পাওয়া গেল এক ইহুদীর ঘরে। কিন্তু ইহুদী কিছুতেই স্বীকার করলাে না, এটি আলীর (রা:) তলােয়ার। বলল, 'বরাবরই এটি আমার তলােয়ার ছিল এবং এখনাে আছে। ইহুদীর কথায় ক্ষেপে গেল মুসলমানরা। একে তাে চুরি করেছে, তার ওপর মিথ্যা বলছে। ক্ষিপ্ত মুসলমানরা তাকে মারতে গেল । হযরত আলী (রা:) বললেন, তােমরা আইন নিজের হাতে তুলে নিও না। আমি খলিফা হতে পারি, কিন্তু আল্লাহর বিধানে খলিফা ও প্রজাতে কোন তফাৎ নেই। আইনের চোখে সবাই সমান। খলিফা আলী (রা:) কাজীর দরবারে বিচার দিলেন। নির্দিষ্ট দিনে ডাক পড়ল ইহুদী ও খলিফার। দরবার লােকে লােকারণ্য। বিচারকের আসনে বসলেন কাজী। খলিফা বসলেন বাদীর আসনে আর ইহুদী আসামির কাঠগড়ায়। বিচার শুরু হল। কাজী সাহেব বললেন, তুমি কি খলিফার তলােয়ার চুরি করেছে? ইহুদী বলল, ‘আমি চুরি করতে যাবাে কেন? এটা তাে আমারই তরবারি। 
কাজী তাকালেন খলিফার দিকে। বললেন, এটা যে আপনার তলােয়ার তার কোন সাক্ষী আছে আপনার কাছে? আলী (রাঃ) বললেন, ‘আছে। আমার ছেলে হাসান এবং আমার খাদেম আমার সাক্ষী। তারা চেনে আমার তলােয়ার। কাজী বললেন, কিন্তু এ সাক্ষ্য আমি গ্রহণ করতে পারবাে না।' ‘কেন, আপনি কি মনে করেন ওরা মিথ্যা কথা বলবে?' 
, আমি জানি আপনি নবীর আত্মীয়। আপনি বা আপনার সাক্ষীরা কেউ মিথ্যা বলবে না। কিন্তু ইসলামে পিতার পক্ষে পুত্র এবং মনিবের পক্ষে চাকরের সাক্ষ্য গ্রহণযােগ্য নয়। তাই আপনার নালিশ খারিজ করে দিলাম।' এ রায় শুনে সবাই হতবাক হয়ে গেল। কিন্তু খলিফা নীরবে কাজীর বিচার মেনে নিলেন। এ সময় ঘটল সেই অভাবিত দৃশ্য। ইহুদী এগিয়ে গেল হযরত আলীর (রা:) সামনে। চিৎকার করে বলল, কী অকল্পনীয় বিচার! কী অনন্য আইন! খলিফার দাবীও গ্রহণযােগ্য হয় সঠিক সাক্ষ্য প্রমাণ না থাকলে। আইনের প্রতি এতটা শ্রদ্ধাশীল যে ধর্ম তা কখনাে মিথ্যা হতে পারে না।' ইহুদী তলােয়ারটি হযরত আলীর (রা:) হাতে তুলে দিতে দিতে বললেন, আমিরুল মােমিনীন, এটি আপনারই তলােয়ার। সত্যি আমি এটি চুরি করেছিলাম। আপনি আপনার জিনিস গ্রহণ করুন, আরাে একটি জিনিস গ্রহণ করুন, যেটি আপনার নয়।' আলী (রা:), কাজী এবং উপস্থিত সবাই বিস্মিত চোখে তাকালাে তার দিকে।
এই গল্প আমাদের শেখায়, আইন সবার জন্য সমান। ক্ষমতার জোরে আইনকে নিজের স্বার্থে ব্যবহার করা অন্যায়। উপযুক্ত সাক্ষ্য প্রমাণ না থাকলে কাউকে শাস্তি দেয়া যায় না। 

দরবেশ বায়জীদ বােস্তামীর শৈশবের একটি ঘটনা। মাকে প্রচণ্ড রকম ভালােবাসতেন তিনি। কখনাে মায়ের অবাধ্য হতেন না। মনপ্রাণ ঢেলে মায়ের সেবা করতেন। সবসময় ভাবতেন, কিভাবে মাকে আরাে খুশি করা যায়। 
এক শীতের রাতের ঘটনা। মায়ের শরীরটা কদিন ধরেই ভালাে নেই। সারাক্ষণ অসুস্থ মায়ের আশেপাশেই থাকেন বায়জীদ। মন দিয়ে মায়ের সেবা করেন। এক রাতে মায়ের পানির পিপাসা পেল। চোখ মেলে দেখলেন আদরের ছেলে পাশেই বসে আছে। বললেন, ‘বাবা, একটু পানি খাবাে। মায়ের জন্য পানি আনতে গেল বায়জীদ। দেখলাে কলসিতে কোন পানি নেই। বায়জীদ তাড়াতাড়ি কলসি নিয়ে গেল কুয়াের পাড়ে। কলসিতে পানি ভরে ঘরে ফিরে দেখে মা ঘুমিয়ে পড়েছে। সে গ্লাসে পানি নিয়ে দাঁড়িয়ে রইলাে মায়ের পাশে। অসুস্থ মাকে ডাকার সাহস হলাে না তার, যদি মায়ের কষ্ট হয়? আবার শুতেও যেতে পারছিল না, যদি সে ঘুমিয়ে পড়ে আর মা তখন পানি খেতে চান? সারা রাত ওভাবেই মায়ের পাশে বসে রইলাে বায়জীদ। ভাের রাতে ঘুম ভালাে মায়ের। দেখলাে, ছেলে তার পানি নিয়ে বসে আছে। 
ছেলের মাতৃভক্তি দেখে মায়ের মন আনন্দে ভরে গেল। তিনি প্রাণ ভরে দোয়া করলেন ছেলের জন্য। বললেন, হে আল্লাহ, তুমি বায়জীদকে অনেক বড় আলেম ও বুজুর্গ বানিয়ে দাও। আল্লাহপাক মায়ের দোয়া কবুল করলেন। বায়জীদকে আল্লাহ অনেক জ্ঞান দিলেন। তাকে বানিয়ে দিলেন বিশ্ববিখ্যাত দরবেশ। আজো মানুষ তার কথা স্মরণ করে। 
মহানবীর হাদিস সংগ্রহে যারা আজীবন পরিশ্রম করেছেন ইমাম বুখারী ছিলেন তাঁদের অগ্রণী। তাঁর পুরাে নাম ‘ইমাম মুহাম্মদ ইবনে ইসমাইল বুখারী। তাঁর বিখ্যাত হাদিস গ্রন্থের নাম সহীহ আল বুখারী”। সংক্ষেপে আমরা একে বলি ‘বোখারী শরীফ। শৈশবে তিনি কঠিন অসুখে পড়েন। অসুখ ভালাে হলেও তাঁর চোখ আর ভালাে হয় না, তিনি অন্ধ হয়ে পড়েন। ছেলে চোখে দেখতে পায় না এই দুঃখে অস্থির হয়ে পড়েন বুখারীর মা। অনেক চিকিৎসা করান, কিন্তু কিছুতেই কিছু হয় না। মা দুর্ভাবনায় ছটফট করেন। সারাজীবন কি ছেলে দৃষ্টিহীন থাকবে? ছেলের চিন্তায় রাতে তাঁর ঘুম হয় না। একদিন গভীর রাতে মা সিজদায় গিয়ে চোখের পানি ছেড়ে দিয়ে আল্লাহর দরবারে কাতরভাবে মুনাজাত শুরু করলেন। বললেন, হে পরোয়ারদিগার, তুমি আমাকে একটি সুন্দর ছেলে দিয়েছিলে। সােনার টুকরাে ছেলের মুখ দেখে কত যে খুশি হয়েছিলাম আমি। আজ সেই ছেলে অন্ধ। ছেলের মুখের দিকে তাকালে কলিজা ফেটে যায় আমার। হে আল্লাহ, তুমি আমার ছেলেকে ভালাে করে দাও। তার চোখে আলাে দাও। তার অন্ধত্ব দূর করে দাও।' কাঁদতে কাঁদতে রাত প্রায় শেষ হয়ে এলাে। এক সময় জায়নামাজেই ঘুমিয়ে পড়লেন মা। ঘুমের ঘােরে স্বপ্ন দেখলেন তিনি। দেখলেন হযরত ইবরাহীম (আঃ) তাঁর সামনে এসে দাঁড়িয়েছেন। বলছেন, “হে পূণ্যময়ী মা, আল্লাহ আপনার দোয়া কবুল করেছেন। আপনার ছেলে ভালাে হয়ে গেছে। জেগে উঠলেন তিনি। দেখলেন ফজরের সময় হয়ে এসেছে। অজু করে নামাজে দাঁড়াবার আগে তিনি ছেলেকে ডাকলেন। বললেন, ‘এসাে বাবা, অজু করবে, নামাজ পড়বে।' মায়ের ডাকে ঘুম ভাঙলাে শিশু বুখারীর। চোখ মেলে তাকিয়েই সে চিৎকার করে উঠলাে, মা, আমি দেখতে পাচ্ছি! সব দেখতে পাচ্ছি। 
আমি ভালাে হয়ে গেছি মা?’ আনন্দে, খুশিতে, আবেগে মা আবার সেজদায় লুটিয়ে পড়লেন। চোখের পানিতে শােকর আদায় করলেন আহর। 
কী অমােঘ শক্তি মায়ের দোয়ার। এক রাতের প্রার্থনায় দৃষ্টিশক্তি ফিরে পেয়েছে তাঁর আদরের দুলাল। যে মায়ের দোয়ার এত মূল্য আল্লাহর দরবারে, আমাদের উচিত সেই মায়ের সেবা করা, তাঁর মনে কোনাে কষ্ট না দেয়া। এই গল্প থেকে আমরা শিখলাম, সন্তানের জন্য মায়ের দোয়া বৃথা যায় না। তাই আমাদের উচিত মায়ের সেবায় মনপ্রাণ ঢেলে দেয়া। আমাদের ভুললে চলবে না, মায়ের পায়ের তলে সন্তানের বেহেশত' । 

তাপসী রাবেয়ার নাম কে না জানে? তাঁর মত ঈমানদার মহিলা পৃথিবীতে কমই জন্মেছেন। আল্লাহর ওপর তাঁর ছিল গভীর আস্থা ও বিশ্বাস। তিনি আল্লাহর প্রতিটি কথা মনপ্রাণ দিয়ে বিশ্বাস করতেন এবং আল্লাহর হুকুম মেনে চলতেন। তার কিছু দরকার হলে তিনি 
মজার গল্প |
আল্লাহর কাছে চাইতেন এবং আল্লাহ যা দিতেন তাতেই সন্তুষ্ট থাকতেন। একদিন তিনি খেতে বসবেন এমন সময় দু’জন মেহমান এলাে। ঘরে দুটো মাত্র রুটি আছে। ভাবলেন, দুটো রুটিই তিনজনে ভাগ করে খেয়ে নেবেন। তাঁরা তখনাে খাওয়া শুরু করেননি, একজন ভিখিরি এসে দরজার কড়া নেড়ে বলল, “মাগো, কিছু খেতে দেবেন? ভিখিরিকে খালি হাতে ফিরিয়ে দিতে নেই । তাপসী রাবেয়া দুটো রুটিই ভিখিরিকে দিয়ে দিলেন। মেহমান দু'জনতাে অবাক! উপােস থাকবে নাকি তারা? কিন্তু রাবেয়া নির্বিকার। তিনি দরজার দিকে মুখ করে বসে রইলেন। একটু পর পাশের বাড়ির এক দাসী এসে হাজির। ওর হাতে কাপড় দিয়ে ঢাকা তশতরি। তাতে আছে গরম গরম রুটি। দাসী বলল, ‘আমাদের বাড়িতে ভালাে রান্না হয়েছে। গিন্নিমা এগুলাে আপনার জন্য পাঠিয়ে দিয়েছেন।' রাবেয়া ঢাকনা সরিয়ে রুটি গুনে দেখলেন ওখানে আঠারােটি রুটি আছে। হিসাব মিললাে না তাঁর। দাসীর দিকে তাকিয়ে বললেন, তুমি বােধহয় ভুল করেছে। এ রুটি আমার নয়।' তিনি রুটিগুলাে ফিরিয়ে দিলেন। ব্যাপার দেখে মেহমানরা তাজ্জব হয়ে গেলেন। ক্ষুধায় ওদের পেট জ্বলছে, অথচ রাবেয়া এতগুলাে রুটি পেয়েও ফিরিয়ে দিলেন। তারা বলল, এ আপনি কী করলেন? রাবেয়া বললেন, আমি যা করেছি ঠিকই করেছি। 
একটু পরই দাসী এসে আবার কড়া নাড়ল। রাবেয়া এগিয়ে দরজা খুলে দিলেন। দাসী  এগিয়ে ধরে বলল, এই নিন আপনার রুটি। আপনি ঠিকই বলেছিলেন। গিন্নিমা আপনাকে বিশটি রুটি দিতে চেয়েছিলেন। কিন্তু গুনতে গিয়ে ভুল করে আঠারােটি রুটি পাঠিয়েছিলেন। রাবেয়া তশতরি হাতে নিয়ে রুটিগুলাে গুনে দেখলেন। তশতরিতে পুরাে বিশটি রুটি পেয়ে বললেন, হ্যাঁ, এবার ঠিক আছে। দাসী বিদায় হলে এবার মেহমানদের নিয়ে খেতে বসলেন তিনি। রুটিগুলাে দারুণ সুস্বাদু আর টাটকা গরম। দুই অতিথি তৃপ্তি করে খেলেন। তিনজনে পেটপুরে খাওয়ার পরও রয়ে গেল বেশকিছু রুটি। মেহমানদের মনে ঘুরপাক খাচ্ছিল একটি প্রশ্ন। কৌতূহল ঘিরে ধরেছে তাদের। একজন তাে বলেই ফেলল, “আচ্ছা রাবেয়া বসরী, আপনি কী করে জানলেন যে, ভুল সংখ্যক রুটি এসেছিল প্রথমে। পরে ঠিক ঠিক এসেছে? ‘ও, এই কথা কেন, আপনারা শোনেননি, আল্লাহপাক বলেছেন, কেউ আমার নামে এক গুণ দান করলে আমি তাকে দশ গুণ ফিরিয়ে দিই? আল্লাহর কথা তাে মিথ্যা বা ভুল হতে পারে না। আমি ভিখিরিকে দুটি রুটি দিয়ে তার দশ গুণ পাবার আশায় বসেছিলাম। এক রুটির বদলে দশ হলে দুই রুটির বদলে বিশটি রুটি পাবার কথা। কিন্তু দাসী আঠারােটি রুটি নিয়ে এলে বুঝলাম কোথাও সে ভুল করেছে। মেহমানদের বিস্ময় আরাে বাড়লাে। বলল, “আপনি ঠিক ঠিক জানতেন বিশটি রুটি আসবে? “অবশ্যই। কেন, আল্লাহর ওয়াদায় আপনাদের বিশ্বাস নেই? 

মেহমানরা তাকালাে একে অন্যের দিকে, কিন্তু কেউ কোন জবাব দিল না। রাবেয়া বসরী বললেন, 'বুঝেছি। আপনার নিজের বিশ্বাসের ওপর যদি আপনারই আস্থা না থাকে তবে আল্লাহর কী দোষ । আপনি পাবেন আপনার বিশ্বাসের আলােকে।' মেহমানরা মাথা নিচু করে বলল, আপনি ঠিকই বলেছেন। রাবেয়া বসরী বললেন, আপনি পরিপূর্ণ একাগ্রতা ও নিষ্ঠার সাথে সবদিক থেকে মুখ ফিরিয়ে যদি একমাত্র আল্লাহর ওপর নির্ভর করতে পারেন তবে আল্লাহ অবশ্যই তার ওয়াদা পূরণ করবেন। এই গল্প থেকে আমরা শিখলাম, যারা আল্লাহর ওপর ভরসা করে আল্লাহ কখনাে তাদের নিরাশ করেন না। 
