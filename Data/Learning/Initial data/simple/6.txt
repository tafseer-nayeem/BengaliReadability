কচ্ছপ আর খরগােস দুই বন্ধু। দুজনে মিলে গল্প করতে করতে একদিন মাঠের দিকে যাচ্ছে। খরগােস একটু তাড়াতাড়ি হাঁটতে পারে, তাই মাঝে মাঝে কচ্ছপ খানিকটা পিছিয়ে পড়ে। কিছুক্ষণ অপেক্ষা করলে কচ্ছপ এসে যায়, তখন আবার একসাথে চলতে থাকে। | হঠাৎ খরগােসের মনে ভাবনা হল,কচ্ছপের সঙ্গে যদি দৌড়ের বাজি করা হয় তাহলেতাে খুব ভালাে হয়। ও তাে খুব ধীরে ধীরে হাঁটবে, আর আমি একছুটে একক্রোশ চলে যাব। খরগােস ভেবে চিন্তে কচ্ছপকে বললে, এস ভাই, বাজির দৌড়ে আমরা খেলা করি। মাঠের ধারে ঐ যে কৃষ্ণচূড়ার গাছটা দেখতে পাচ্ছ ঐ পর্যন্ত যেতে হবে। যে পরে যাবে তার হার হবে। 'কচ্ছপ রাজি হয় বলল, তাই হবে। এই বলে দুজন একসঙ্গে দৌড় শুরু করল। খরগােস একছুটে বেশ কিছুটা দুরে একটা ঢিবির কাছে এসে দাঁড়াল। পেছনে তাকিয়ে দেখলে-কচ্ছপ তখনও অনেক দূরে আছে। তখন সে ভাবলে ও আসুক, বরং আমি একটু জিরিয়ে নেই। 
খরগােস এই ভেবে ঢিবির আড়ালে শুয়ে পড়ল। একসঙ্গে অনেকটা পথ আসায় ক্লান্তিতে তার ঘুম এসে গেল। 
কিছুক্ষণ পরে খরগােসের যখন ঘুম ভাঙল, সে তখন ঢিবির উপর উঠে পেছনে তাকিয়ে দেখলে, কিন্তু কোথাও কচ্ছপকে দেখতে পেল না। কচ্ছপকে দেখতে না পেয়ে মনে মনে ভাবল এগিয়ে গেল নাকি? তখন সে আবার তাড়াতাড়ি দৌড়তে শুরু করল। গাছতলায় গিয়ে দেখল কচ্ছপ তার অনেক আগেই পৌঁছে গেছে সেখানে। 
 নদীটা খুব ছােট। তার তীরে ছিল একটা বড় গাছ। গাছটা অনেক দিনের পুরােনাে হওয়ায় ডালপালাও ছিল বেশী। বিধ্বংসী কালবৈশাখীর ঝাপটাও তার কোন ক্ষতি করতে পারেনি। এমনকি একটা ডাল পর্যন্ত তার ভাঙতে পারেনি। | ওই গাছটার কয়েক হাত দুরে একেবারে নদীর ধারেই কতকগুলাে শরগাছ ছিল। শরগাছগুলাে ছিল খুব নরম। একটুখানি জোরে বাতাস দিলেই মাথা তুলে দাঁড়াতে পারে না ওরা, প্রায়ই নুয়ে পড়ে।কথায় কথায় বড় গাছটি একদিন ছােট শরগাছগুলােকে বলল, “আমি কত শক্ত, আর আমার শরীরে কত জোর, যত বড়ই ঝড় আসুক না কেন, সবসময়ই আমি সােজা থাকি। আর তােমরা এতই রােগা যে, সামান্য একটু বাতাসেই একেবারে লুটিয়ে যাও। 
 কিছুদিন পরে একদিন ভীষণ ঝড় শুরু হ’ল। শরগাছগুলাে একবার নুয়ে পড়ে,একবার সােজা হয়। তখন বড় গাছটা শরগাছগুলাের দিকে তাকিয়ে তাকিয়ে হাসে। পরে পরে ঝড় আরও প্রবল বেগ ধারণ করল। বড় গাছটাকে বেশীক্ষণ সােজা হয়ে দাঁড়াতে পারলনা। হঠাৎ একটা জোর দমকা হাওয়া তাকে একেবারে উপড়ে মাটিতে ফেলে দিল। 
দাঁড়কাক আর দাঁড়কাক হয়ে থাকতে চায় না। অন্য কোন দাঁড়কাকদের সঙ্গে মিশতে তার মােটেই ভালাে লাগে না। 
মনে মনে সে ভাবল এরা মােটেই ভাল নয়। এরা দেখতেও বিশ্রী। বরং ময়ূরদের সঙ্গে মেশা অনেক ভালাে। দেখতে কত সুন্দর তারা, কী চমৎকার তাদের পালকের রঙ। একদিন বনের মধ্যে ঘুরতে ঘুরতে একটা ময়ূরকে মরে পড়ে থাকতে দেখতে পেল। তার আর আনন্দ ধরে না। তার গা থেকে সে একটা একটা করে পালকগুলাে তুলে নিজের গায়ে লাগাল। ময়ূরের পালক গায়ে পরে সে ভাবল, কেউ তাকে এখন আর ময়ূর ছাড়া দাঁড়কাক বলবে না। তাই মনের আনন্দে সে চলল ময়ূরের দলে। 
ছদ্মবেশী দাঁড়কাককে ধরতে ময়ুরদের একটুও সময় লাগল না।কাককে তারা দলের মধ্যে মিশতে দিল না, সবাই মিলে ঠোকরাতে ঠোকরাতে তাকে তাড়িয়ে দিল। কোনরকমে প্রাণ বাঁচিয়ে ক্ষত-বিক্ষত শরীর নিয়ে নিজের দলে ফিরে এল। তার এই দুরাবস্থা দেখে অন্য দাঁড়কাকরা হাসতে লাগল। একজন পরিষ্কার বলেই দিল, “যে কাক নিজেকে নিজের পরিচয় দিতে লজ্জা বােধ করে তার সঙ্গে আমাদের কোন সম্পর্ক নেই। তােমার সেই ময়ূরবন্ধুদের কাছে ফিরে যাও। তােমার মুখদর্শন আমরা চাই না।” 
একদিন একটা খেকশিয়াল দূর থেকে দেখল--নিশ্চিন্তমনে একটা কাক গাছের ডালে বসে আছে। ঠোঁটে তার এক টুকরাে খাবার। কাকের মুখে খাবারের টুকরােটা দেখে খেকশিয়ালের খুব লােভ হল। মনে মনে সে একটা ফন্দি আঁটল। | খেকশিয়ালটা গাছের তলায় এসে কাকের দিকে তাকিয়ে বলল, “আহা, গাছের ডালে বসে তুমি কি পাখি গাে? এমন সুন্দর পাখি কখনাে তাে দেখিনি, আহা, কী উজ্জ্বল চোখ। কী কাজলকালাে রং, কী নরম ডানা, সারা শরীরটার কোথাও একটা খুঁত পর্যন্ত নেই।” 
 নিজের প্রশংসা শুনে কাক খুব খুশী বােধ করল। কিন্তু তাতে সে কোনও উত্তর পর্যন্ত করল না। সে খাবারের টুকরােটাকে ঠোঁট দিয়ে খুব ভালাে করে চেপে ধরে রাখল, যাতে না পড়ে যায়। 
কিন্তু তবুও ছাড়ল না খেকশিয়াল।আবার আরম্ভ করল সে, “আহা, এমন সুন্দর পাখিটাকে দেখতে, কিন্তু দুঃখের বিষয় পাখিটা একেবারেই বােবা, এ পাখি যদি গান গাইতে পারত, তাহলে কী আনন্দই না হত। 
এই সব মন-ভােলানাে কথা শুনে কাক আর স্থির থাকতে না পেরে, যেমনই ‘কাকা’ করে গাইতে চেষ্টা করল, মুখের খাবারটা অমনি টুপ করে পড়ে গেল মাটিতে। 
এই চেয়েছিল খেকশিয়াল।.তৎক্ষণাত খাবারটি মুখে নিয়ে দৌড়তে শুরু করল। বােকা কাক দেখতে পেল, খেঁকশিয়াল যাবার সময় তার দিকে তাকিয়ে মুচকি হাসছে।বােকা কাকের বুদ্ধিহীনতায় এ হার অর্থই সে বুঝতে পারল না। 
সিংহমশায় সারাদিন বনে ঘুরে ঘুরে পরিশ্রম করেও সেদিন আহার জুটাতে পারল না। মনের দুঃখে সে তার গুহায় এল ফিরে। খিদের জ্বালায় ছটফট করতে করতে ঘুমিয়ে পড়ল শেষে। এমন ঘুমে বিভাের যে, সহজে ভাঙবার নয়। কিন্তু কোথেকে একটা ইঁদুর ছুটতে ছুটতে সেই গুহায় এসে ঢুকে পড়ল। কিন্তু পড়ার জায়গা থাকতে থাকতে এসে পড়ল একেবারে সিংহের গায়ের উপর। একে তাে খিদেয় সিংহের পেট চি চি করছিল, তাতে আবার গেল ঘুম ভেঙে—তায় কাঁচা ঘুম। স্বভাবতই রেগে অস্থির। 
চোখ খুলতেই দেখতে পেল একটা ইঁদুর। ইঁদুরটাকে মারবার জন্যে যেই সে থাবা তুলেছে, অমনি ইঁদুরটা বলে উঠল, “আমি একটা সামান্য জীব। ছুটে পালাতে গিয়ে আপনার ঘুমের ব্যাঘাত করে ফেলেছি।এবারের মত আমাকে আপনি ক্ষমা করুন। দয়া করে আমায় মুক্তি দিন।” | ইঁদুরের মিনতী শুনে সিংহের মনে দয়া হল। তাকে সে ছেড়ে দিল। তখন ইঁদুর বলল, “আপনার এ দয়ার কথা আমার চিরকাল মনে থাকবে। কোনদিন 
কোনদিন আপনার এই ঋণ আমি শােধ করব।” 
একটা তুচ্ছ ইঁদুর, সে আবার তার কি উপকারে লাগবে? সিংহ ইঁদুরের কথার কোন জবাব না দিয়ে মনে মনে একটু হাসল। 
 এর পর বেশ কয়েকদিন কেটে গেছে। আহারের সন্ধানে যেতে গিয়ে সিংহ একদিন পড়ল এক শিকারীর জালে। অনেক চেষ্টা করল, কিন্তু শক্ত জাল সে ছিড়তে পারল না।মনের দুঃখে সে আর্তনাদ করে উঠল।দূর থেকে সেই আর্তনাদ শুনতে পেল ইঁদুর। সে বুঝল যে, এ নিশ্চয়ই সেই সিংহের ডাক। সঙ্গে সঙ্গে সে ছুটতে লাগল সেই দিকে। কাছে এসে দেখে, জালের মধ্যে সিংহ আটকে পড়ে আছে। ইঁদুর তাড়াতাড়ি তার ধারালাে দাঁত দিয়ে জালটা কেটে সিংহের প্রাণ বাঁচাল।  ইঁদুরের মত তুচ্ছ প্রাণীর হাতে সিংহের মতাে প্রকাণ্ড পশুও প্রাণ পেল। 
এক বনে এক বলবান সিংহবাস করত। প্রায়ই সে ছােটবড় কোন না কোন, জন্তু মেরে আহারের জোগাড় করত। যার ফলে ভয়ে বনের অন্য জন্তুরা তার সামনে বেরােতে সাহস পেত না। সিংহ এতে ভারী মুশকিলে পড়ল। আহার জুটছে না দেখে মনের দুঃখে সে অন্য বনে চলে গেল। 
সেখানে গিয়েও বিশেষ সুবিধা করতে পারল না। এক সন্ধ্যে আহার জোটে তাে চার সন্ধ্যে না খেয়ে থাকে। এইভাবে কোন রকমে দিন কাটতে লাগল। | আহার না খেয়ে খেয়ে শরীরটাও একেবারে ভেঙে পড়ল। মনে মনে সে স্থির করল, শেষ জীবনটা তার বন্ধুদের সঙ্গেই কাটাবে। তাই সে আবার তার আগেকার জায়গায় ফিরে এল। 
কিন্তু সিংহ ফিরে এল বটে, কারও সঙ্গে তার দেখা হলাে না। সিংহ একদিন মনের দুঃখে বনের ধারে বসে আছে, এমন সময় সে দেখতে পেল যে, বেশ কিছুটা দূরে একটা মােটাসােটা ঘােড়া ঘুরে বেড়াচ্ছে। ঘােড়াটাকে দেখে লােভ ছাড়তে না পেরে কিভাবে ঘােড়াটাকে খাওয়া যায়, তাই ভাবতে লাগল। শেষে সে একটা বুদ্ধি বের করল। 
পরের দিন সে প্রচার করতে লাগল, “বন্ধুগণ, আমি অনেক দিন বিদেশে গিয়ে সেখানে খুব ভালাে ডাক্তারি শিখে এসেছি। আমার চিকিৎসায় সেখানে অনেক জন্তু নীরােগ হয়েছে। তাই শেষ জীবনে নিজের মাতৃভূমির সেবা করবাে বলে এখানে ফিরে এসেছি। বন্ধুদের যে কোন ধরনের অসুখ হােক না কেন, আমি এক নিমেষে ভাল করে দেব।” প্রথমটাতে কেউ সিংহের কাছে যাওয়ার সাহস পেত না। কিন্তু এই কথা শুনে পরে পরে সবাই যেতে আরম্ভ করল। 
সকলের রােগের কথা শুনে সিংহ চিকিৎসার ভান করে নানা রকমের শিকড় বাকড় দিতে লাগল। 
সিংহের মতলব কিন্তু ঘােড়াটা কিছুটা বুঝতে পারলাে। একটা বুদ্ধি ফিকির করে সে সিংহের কাছে যাবার সিদ্ধান্ত করল। 
একদিন সিংহ সকালে বসে বসে ভাবছে সবাইতে এল, কিন্তু ঘােড়াটাতাে এল না। বলতে বলতেই ঘােড়া লেঙিয়ে লেঙিয়ে তার কাছে উপস্থিত হলাে। সিংহ ঘােড়াটাকে দেখতে পেয়ে মনে মনে ভারী আনন্দিত। 
সিংহ ঘােড়াকে জিজ্ঞেস করল, “কি বন্ধু, তােমার আবার কি হলাে?” 
ঘােড়া বলল, “কাল মাঠে ঘুরতে ঘুরতে সামনের ডান পায়ে একটা কাঁটা ফুটে ভয়ানক ব্যথা হয়েছে। কাঁটাটা দয়া করে বের করে দাও, নাহলে ভাল করে চলতে পারছি না।” 
কাঁটা দেখানাের ভান করে ঘােড়া চিত হয়ে শুয়ে পড়ল, আর আড়চোখে সিংহের দিকে চেয়ে থাকল। 
সিংহ এসে ঘােড়ার পেছনের ডান দিকের পা তার কাঁধের উপর রেখে বাঁ থাবা দিয়ে ঘােড়ার সামনের ডান পা চেপে ধরল। কাঁটা তােলার ভান করে যেই ঘােড়ার পায়ের তলায় নখ ঢােকাতে যাবে, অমনি ঘােড়া তার পা দিয়ে সিংহের মুখে জোরে মারল এক লাথি। লাথির ঘায়ে সিংহমাথা উলটে যে পড়ল, আর সে উঠতে পারল না। 
ছিপ নিয়ে পুকুরের পাড়ে একটি লােক মাছ ধরতে বসেছে। সকাল থেকে দুপুর, দুপুর থেকে বিকেল, বিকেল থেকে সন্ধ্যে হতে লাগল, তবু একটা মাছও তার ছিপে উঠল না।। 
পরে পরে সন্ধ্যেও হয়ে এল। বিরক্ত হয়ে লােকটি উঠে যাবে যাবে করছে, হঠাৎ যেন ছিপের চুঙিটা একবার নেড়ে উঠল। কিছুক্ষণ তা করে থাকার পর এক টান মারল। অমনি একটা ছােট্ট মাছ উঠে এল। মাছটা প্রায় তার বুড়াে আঙুলের সমান হবে।। 
ছিপ থেকে মাছটাকে খুলতেই মাছটা বলে উঠল, “আমার আকার এতই ছােট যে আমাকে নিয়ে তােমার কোন কাজেই লাগবে না। তাই আমাকে এখন ছেড়ে দাও, যখন আমি বড়াে হবাে তখন বরং আমায় ধরাে।” 
মাছের কথা শুনে লােকটি হেসে বলল, “তুমি ছােট বটে, কিন্তু এখন যদি তােমাকে ছেড়ে দিই পরে যদি আমার বঁড়শিতে আর অন্য মাছ না লাগে, এমন অনিশ্চিত মাছের দরকার নেই আমার। তার চেয়ে বরং এই মাছটিই অনেক ভাল।” 
বিশাল একটা জঙ্গল। আর তার চারদিকে সবুজ ক্ষেত। সেই জঙ্গলে থাকত মােটাসােটা একটা হরিণ। সেই জঙ্গলের মধ্যে সে দিন কাটাত। বাইরে সে আসত না বললেই চলে, পাছে লােকে তাকে ধরে ফেলে।এই হরিণের সন্ধান পেয়ে একদিন একটা শেয়াল আলাপ করতে তার বাসায় গেল। এমন ভাবটা সে হরিণের কাছে দেখাল যে, হরিণ মােটেই কিছুতেই তার খারাপ মতলব বুঝতে পারল না। 
তারপর থেকেই শেয়ালটা প্রতিদিনই যায়, হরিণের সঙ্গে গল্প-গুজব করতে। তার কাছে গিয়ে অনেক বন্ধুত্ব জানায়। হরিণও মনে মনে খুব খুশি। শেয়ালটা যে কোন মতলবে বন্ধুত্বের অভিনয় করছে, তা বােঝার শক্তি হরিণের নেই। | গাছতলায় দাঁড়িয়ে একদিন দু’জনে গল্প করছে। হরিণের পুরাতন বন্ধু কাক সেই গাছের উপরে বসে ছিল। তাদের সে দেখতে পেল। শেয়ালটাকে হরিণের সঙ্গে দেখে ব্যাপারটা বুঝতে তার সময় লাগল না। 
হরিণ ফিরে আসতেই কাক তার বাসায় গিয়ে বললাে, “বন্ধু তােমাকে আজ এক নতুন বন্ধুর সাথে বেড়াতে দেখলাম। ওকে দেখে আমার কিন্তু ভাল মনে হচ্ছে না।' 
হরিণ বলল, “ছিছি, ওকে তুমি ভুল বুঝাে না। ওকে তাে আমার খুব ভালই লাগে। ওকে দেখে তাে আমার অবিশ্বাস করার কোন কিছুই দেখতে পাইনা।” আবার একদিন হরিণ আর শেয়াল দু’জনে চলেছে। বেড়াতে বেড়াতে শেয়াল হরিণকে বনের বাইরে একটা ভুট্টা ক্ষেতের কাছে নিয়ে গেল। বাইরে এমন সুন্দর সবুজ ক্ষেত থাকতে পারে, হরিণ তা জানতও না। মনের আনন্দে সে ভুট্টাগাছ খেতে শুরু করল। | সবুজ গাছের লােভেই হরিণ তারপর থেকে বােজ গিয়ে ভুট্টাগাছ খেয়ে আসত।রােজ রােজ ভুট্টাগাছ যে কে খাচ্ছে তা কিন্তু ক্ষেতের মালিক ধরতে না পেরে জমিতে একটা জাল পেতে রাখল। হরিণ পরের দিন যেই এল, অমনি সেই জালে জড়িয়ে পড়ল। 
কিছুক্ষণ পরে শেয়াল সেখানে এসে পৌঁছাল। হরিণ তাকে দেখেই বলল, “এই যে বন্ধু, এসেছ? তােমার কথাই ভাবছি। এই বিপদে তুমি ছাড়া আর কে রক্ষা করবে বলাে? 
শেয়াল বলল, “কেন, কী হলাে?” “এই দেখ না” বলে শেয়ালকে হরিণ তার জালে জড়ানাে পা দেখাল। তারপর বলল, “তুমি দয়া করে যদি জালের দড়িগুলাে কেটে না দাও তাহলে আমি কি উপায়ে বাঁচি বলল।” শেয়াল বলল, “তােমাকে বাঁচানাে তাে আমার কাজ, কিন্তু ভাই কী করি বল দেখি?ওই জালটা যে গরুর চামড়া দিয়ে তৈরী। আজ যে রবিবার আমি নিরামিষ খাই। দাঁত লাগাই কি করে ওতে? তুমি বরং নিশ্চিন্তে রাতটা কাটিয়ে দাও। চিন্তা করাে না। কাল আমি নিশ্চয়ই তােমাকে উদ্ধার করে নিয়ে যাব। 
শেয়ালটা এই বলে চলে গেল। যেতে যেতে ভাবতে লাগল, “কাল সকালে চাষী তার ক্ষেতে এসে হরিণকে তাে মারবেই। তখন নাড়ি-ভুড়িগুলাে অন্ততঃ আমার ভাগে থাকবে।বেশী দুরে আর শেয়ালটি না গিয়ে কাছাকাছি একটা ঝােপের আড়ালে লুকিয়ে বসে থাকল। 
সন্ধ্যের সময় কাক হরিণের বাড়িতে এল। হরিণকে না দেখতে পেয়ে একটু চিন্তিত হলাে। অনেকক্ষণ সে অপেক্ষা করল কিন্তু হরিণ তখনও ফিরল না। রাত্রি যত বাড়তে লাগল, তার ভাবনাও বেড়ে চলল। সে বুঝতে পারল, বন্ধু নিশ্চয়ই কোন বিপদে পড়েছে। তাই বেশী দেরি না করে সে হরিণের খোঁজে বেরিয়ে পড়ল। 
চারিদিকে খুঁজতে খুঁজতে কাক হরিণের কাছে এসে পৌঁছাল। হরিণ কাককে দেখে বলতে লাগল, “বন্ধু, তােমার কথা না শােনার এই ফল।” | কাক বললে, “দুঃখ করে লাভ কি? যা হবার তা তাে হয়েই গেছে। এখন বাঁচার একটি মাত্র উপায় আছে, সেইটে শােন। কাল চাষী যখন ক্ষেতে আসবে, তখন তুমি মরার ভান করে চোখ বুজে পড়ে থাকবে।যেই তার জাল খােলা হবে, অমনি আমি কাকা’ শব্দ করব। তখন তুমি এক লাফে দৌড়ে পালাবে।” এই কথা বলে কাক চলে গেল। 
চাষী একটা লাঠি আর ছুরি হাতে করে সকালবেলায় এসে পৌঁছাল। পাশের ঝােপে মাংসের লােভে শেয়াল আগে থেকেই ওত পেতে বসে আছে। কাকের কথামতাে হরিণ মরার ভান করে পড়ে রয়েছে। 
| চাষী দেখলে হরিণটা আগেই মরে গেছে। সে জালটি খুলে যেই একটু সরেছে, অমনি কাক ডেকে উঠল—“কাকা। শুনতে পেয়েই হরিণটা দিল দৌড়। 
হরিণটাকে পালাতে দেখে চাষী তার জালটা ফেলে দিয়ে হাতের লাঠিটা ছুঁড়ে মারল হরিণের দিকে। লাঠিটা হরিণের গায়ে না লেগে ঝােপে গিয়ে পড়ল। শেয়াল সেই লাঠির ঘায়েই মরে গেল। 
পবন আর সূর্য দুই বন্ধু। কথায় কথায় একদিন তাদের ঝগড়া বেধে গেল। পবন বলল, “দেখ সূর্য, তােমার চেয়ে আমার শক্তি অনেক বেশী।” 
সূর্য বললে, “মােটেই না, তােমার চেয়ে আমার শক্তি অনেক অনেক গুণে বেশী।” 
অনেকক্ষণ এই নিয়ে কেটে গেল, কিন্তু তাদের ঝগড়ার আর মীমাংসা হয় । আর কেউ হার মানতেও চায় না। 
পরদিন সকালে পবন দেখলে—একজন লােকগায়ে শালমুড়ি দিয়ে চলেছে। লােকটিকে দেখে পবন সূর্যকে বলল, “আচ্ছা, এই লােকটির উপর দিয়েই আমাদের শক্তির পরীক্ষা করা যাক। ওই লােকটির গা থেকে যে ঐ শালটি খােলাতে পারবে, সেই হবে বেশী বলবান। | এই প্রস্থাৰে সূর্য রাজী হলাে। সে বলল, “বেশ তাই হবে, আমার কোন আপত্তি নেই। আগে তুমিই পরীক্ষা করে দেখাও।” 
পবন তখন পরীক্ষা শুরু করল। প্রথমে সে আস্তে আস্তে বইতে লাগল। তাতে লােকটি যেন একটু আরাম বােধ করল। 
পরে সে জোরে বইতে লাগলে। লােকটিরশাল খুলল না। বরং গায়ে জড়িয়ে নিলাে। 
শেষে পবন আরাে জোরে ঝড়ের মতােবইতে শুরু করল। ঠাণ্ডা লাগার ভয়ে লােকটি এবার শালটা আরাে ভালাে করে জড়িয়ে নিলাে। পবনও ছাড়বার পাত্র নয়। কারণ, তাকে জিততেই হবে। কিন্তু পবনের বেগ যত বাড়ে, লােকটি গায়ের শালখানি ততই শক্ত করে জড়ায়। 
এই দৃশ্য দেখে সূর্য হাে হাে করে হাসতে লাগল। ততক্ষণে পবনের দম ফুরিয়ে গেছে, সে আর পারেনা। সে একটু বিরক্ত হয়ে সূর্যকে বলল, “তােমারও ঠিক ওই অবস্থাই হবে।” 
এবার সূর্যের পালা শুরু হলাে। সূর্য খুব ধীরে ধীরে তার কাজ শুরু করল। ঝড় থেমে যাবার পর পথিক আকাশে সূর্য দেখে যেন হাঁপ ছেড়ে বাঁচল, ঠাণ্ডা বাতাসের পর গরম বেশ ভালাে লাগল। | সূর্যের তেজ কিন্তু ক্রমশ বেড়ে চলল। প্রখর রােদের তাপ অসহনীয় হয়ে উঠল। পথিক তখন তার গায়ের শালখানি খুলে রেখে একটা গাছের তলায় বিশ্রাম করবার জন্য বসে পড়ল। 
ফলে জয় হলাে সূর্যেরই। জোর-জবরদস্তির চেয়ে সদয় ব্যবহারেই ফল পাওয়া যায় সহজেই। 
বেশ কিছুদিন থেকেই শহুরে ইঁদুর ভাবছে তার বন্ধু গ্রাম্য ইঁদুরের সঙ্গে দেখা করতে যাবে। গ্রামটাও তার অনেকদিন দেখা হয়নি, গ্রাম দেখবার বড়াে ইচ্ছে ছিল তার। তাই সে সেদিন সেখানে যাবে মন স্থির করল। সেজে-গুজে একেবারে সে সােজা বন্ধুর বাড়িতে গিয়ে উপস্থিত। 
শহুরে বন্ধুকে দেখে সে খুব খুশি। সে নিজে কল্পনাও করতে পারেনি যে তার শহুরে বন্ধু আসতে পারে। সে গ্রামের ইঁদুর, কিভাবে তাকে সম্মান করবে, ভেবে পায় না। 
একসঙ্গে দু’জনে রাত্রে খেতে বসল। গ্রাম্য ইদুর তার গ্রামের সবচেয়ে যে ভাল শস্য ছিল সেগুলাে বের করে বন্ধুকে খাওয়ার জন্যে দিল। সে বলল, “বন্ধু, এ আমাদের গ্রামের জিনিস, নিশ্চয়ই তােমার ভালাে লাগবে না। শহরে এর চেয়ে অনেক ভালাে জিনিস খাও।” 
শহুরে ইঁদুর বলল,—“তুমি আমার সঙ্গে চল, আমাদের শহর একবার দেখে আসবে। আমি কষ্টে থাকি, কি সুখে থাকি, নিজের চোখেই তা দেখবে।” 
সেদিনটা দু’জনের বেশ আনন্দে কাটল। পরের দিন গ্রাম্য ইঁদুর চলল শহরে ইঁদুরের সঙ্গে শহর দেখতে। 
শহরে পৌঁছে শহর দেখে গ্রাম্য ইঁদুরের একেবারে তাক লেগে গেল। সবকিছুই এখন তার কাছে নতুন লাগছে। কত দোকান, কত বড় বড় বাড়ি, কত লােকজন, মনে মনে তার ভয়ও হলাে। সব সময় মনে হতে লাগল-বােধ হয় লােকে তাকে ধরে ফেলবে। 
বন্ধুকে নিয়ে শহুরে ইঁদুর একটা বড় বাড়ির দালানে গিয়ে উঠল। সেখানে বড় বড় কতকগুলাে বাক্স পড়ে আছে। তারই একটা কোণে তার বাসা। বন্ধুর বাসা দেখে গ্রাম্য ইদুর অবাক হয়ে গেল। তার গর্তের চেয়ে এ কত সুন্দর। 
চারিদিকে ঘুরে ফিরে সারাদিনটা বেশ কেটে গেল। রাত্রে খাবার সময় শহুরে ইঁদুর তার বন্ধুকে খাবার জন্যে আর এক জায়গায় নিয়ে গেল। সেটা হচ্ছে সে বাড়ির রান্না ঘর।বিভিন্ন রকমের খাবার তৈরী করে রেখে বাড়ির রাধুনি কোথায় একটু সরে গেছে।এত সুন্দর সুন্দর খাবার দেখে গ্রাম্য ইঁদুরের তাে আনন্দ আর ধরে না, কিন্তু সেই আনন্দ বেশিক্ষণ রইল না। | শহুরে ইঁদুর তার বন্ধুকে বলল, “বন্ধু, তােমার যা খেতে ইচ্ছে করে তা খাও লজ্জা করাে না।” গ্রাম্য ইঁদুর একটা রুটির টুকরােয় যেই কামড় দিয়েছে, অমনি শহুরে ইঁদুর চেঁচিয়ে বলে উঠল, “বন্ধু, আর নয়, তাড়াতাড়ি পালাও।” বলেই সে ছুটতে লাগল। 
গ্রাম্য ইঁদুর কিছু বুঝতে না পেরে তার বন্ধুর পেছনে পেছনে ছুটল। তারা আর কোথাও দাঁড়াল না, একেবারে সােজা তার বাসায় গিয়ে দাঁড়াল। | এত দৌড় দৌড়েছে যে দু’জনেই হাপাচ্ছে। গ্রাম্য ইঁদুর তাে একেবারে আধ মরা হয়ে গেছে, কারণ, এরকম আচমকা দৌড়ে পালানাে তার অভ্যাস নেই। 
শহুরে ইঁদুর বলল, “আর একটু দেরি করলেই দু’জনে একেবারে গেছলাম আর কি, রাঁধুনি রান্নাঘরে ফিরে আসছিল। আমাদের যদি দেখতে পেতাে তাহলে আর রক্ষে থাকত না।” গ্রাম্য ইঁদুর বলল—“আমি এসব তাে কিছুই জানতাম না। আর দরকার নেই আমার শহর দেখার। কোন রকমে রাতটা কাটলে হয়, সকালেই আমি বাড়ি ফিরে যাব। ভালাে খাবার আর দরকার নেই। স্বাধীন ভাবে যদি থাকতে পাই, তাহলে মােটা ভাতই আমার ভাল।” যেমন কর্ম, তেমন ফল।
একদিন একটা শেয়াল বনে বেড়াতে বেড়াতে নদীর ধারে এসে পৌঁছল। সেখানে তার পুরােনাে বন্ধু বককে দূরে দেখতে পেল। মনে মনে শেয়াল ভাবল, অনেক দিন পরে দেখা, বন্ধুর সঙ্গে একটা মজা করা যাক। তার কাছে এসে জিজ্ঞাসা করল, “কি বন্ধু কেমন আছ? অনেকদিন পরে তােমার সঙ্গে দেখা হল; আমার বাড়িতে কাল তােমার নেমন্তন রইল।” 
কথা মতাে বক পরের দিন এসে বন্ধুর দরজায় কড়া নাড়াল। শেয়াল বাইরে এসে বককে আদর করে ঘরের ভেতর নিয়ে গেল। তারপর বলল, “বক ভাই, কিছু মনে করাে না। বাইরে থেকে আসতে দেরি হয়ে গেল। সেই জন্য বিশেষ কিছু রান্না করতে পারিনি। কেবল একটুখানি ঝােল রান্না করেছি।এই বলে শেয়াল দুটো থালায় ঝােল ঢালল।একটা থালা বককে দিল, আর একটা নিজে নিয়ে খেতে শুরু করল। শেয়াল জিভ দিয়ে চেটে চেটে বেশ খেতে লাগল, কিন্তু বকের হ’ল মুশকিল। তার লম্বা ঠোঁট দিয়ে কি থালার ঝােল খাওয়া যায়? তাই সে কিছুতেই খেতে পারল না। 
শেয়াল তার জিভ দিয়ে সব চেটে পুটে খেয়ে নিয়ে বককে ঠাট্টা করে বলল, “কি ভাই কিছুই তাে খেলে না? এই সামান্য একটুখানি ঝােল, তাও ফেলে রাখলে?” 
এই কথা শুনে বকের গা রাগে রী রী করছে। নেমন্তন্ন দেওয়ার নাম করে একে তাে ঠকিয়েছে, তার উপর আবার ঠাট্টা করছে। তবও সে রাগ না দেখিয়ে হাসি মুখে বলল, “তুমি এত সুন্দর রান্না করেছ যে, ঝােল আর মুখে দেবার দরকার হয় না, গন্ধেই পেট ভরে গেল। আর কত খাই বলাে?” মনে মনে ভাবল শেয়ালকে এর বদলা দিতে হবে, তাই পরের দিন যাওয়ার সময় শেয়ালকে নেমন্ত্রণ করে বিদায় নিল। 
পরের দিন শেয়াল বকের বাড়িতে এসে হাজির। বক বলল, “আমার রান্না শেষ, তুমি ভাই বড্ড দেরি করে ফেললে। যাক্, আর দেরি না করে চলে এস।” এই বলে বক শেয়ালকে ভেতরে নিয়ে এল। সরুমুখ একটা কুঁজোতে করে আগে থেকে মাংসের টুকরাে ভরে রেখেছিল, সেইটে বের করল। 
| শেয়ালকে খেতে বলে কুঁজোর মধ্যে ঠোঁট ঢুকিয়ে একটা একটা করে মাংসের টুকরাে বের করে খেতে লাগল। শেয়াল তার দিকে হাঁ করে চেয়ে থাকে। অনেক চেষ্টা করেও কুঁজোর মধ্যে মুখ ঢােকাতে পারল না।খিদের চোটে শেষে কুঁজোর গা চাটতে লাগল। 
বক খাওয়া শেষ করে দুঃখের ভান করে বলল, “কই ভাই তুমি তাে কিছুই খেলে না, আমার রান্না বােধহয় তােমার পছন্দ হয়নি।
তার ঠাট্টার অর্থ শেয়াল মর্মে মর্মে টের পেল। 
একদিন এক কাঠুরে নদীর ধারে একটা গাছ কাটছিল। গাছটা এত বড়াে যে, জোরে জোরে ঘা মারা ছাড়া তার আর উপায় ছিল না। বেশ কয়েকবার জোরে ঘা মারার পর হঠাৎ তার কুড়ুলখানা হাত ফসকে নদীর জলে পড়ে গেল। জলে নেমে সে অনেক খোঁজাখুঁজি করল, কিন্তু কুড়ুলটা কোনমতেই পেল না। 
বেচারা কাঠুরে বড়ই গরীব। কুড়ুলটি হারিয়ে যাওয়ায় সে ভারী বিপদে পড়ল। নদীর ধারে বসে বসে সে হাউ মাউ করে কাঁদতে লাগল। 
কাঠুরে এতই গরীব যে, আর একটা কুড়ুল কেনার মত তার পয়সা ছিল না। ওই কুড়ুলটি ছিল তার একমাত্র ভরসা। কাঠ কেটে বিক্রি করলে সেই পয়সায় তার বউ আর ছােট ছেলে-মেয়ে খেতে পাবে। কিন্তু আজ তার সেই সম্বলটুকুও হারিয়ে গেল। 
কাঠুরের কান্না জলদেবতার কানে গেল। তিনি দয়াপরবশ হয়ে তাকে সাহায্য করবার জন্যে জল থেকে উঠে এলেন। কাতুরেকে তিনি জিজ্ঞেস করল, “তুমি কাঁদছাে কেন? 
কাঠুরে তখন তাঁকে সমস্ত কথা বলল। তারপর জুলদেবতা জলে ডুব দিলেন। হাতে একখানা সােনার কুড়ুল নিয়ে উঠে এলেন। কাঠুরেকে জিজ্ঞেস করলেন, “এই কুড়ুলটি তােমার ?” 
কাঠুরে দেখে বলল, “না।” 
জলদেবতা তখন আবার জলে ডুব দিলেন। এবার তিনি হাতে করে একটি রূপাের কুড়ুল নিয়েউঠলেন। 
কাঠুরেকে জিজ্ঞেস করলেন, “এইটি কি তােমার কুড়ুল?” কাঠুরে এবারও বলল, “না”। জলদেবতা আবার ডুব দিলেন। এবার তিনি সেই লােহার কুড়ুলখানি নিয়ে উঠলেন। | জলদেবতার হাতে তার হারিয়ে যাওয়া কুড়ুল দেখে কাঠুরে বলে উঠল, “এই কুড়ুলটিই আমার। ঠাকুর আপনি দয়া করে ওই কুড়ুলটি যদি দেন তাহলে আমি চিরকাল আপনার গােলাম হয়ে থাকব।” 
কাঠুরের সত্যি কথা শুনে জলদেবতা খুশী হলেন। তিনি কাঠুরেকে তার নিজের কুড়ুলটি তাে দিলেনই, তার উপর সােনার আর রূপাের কুড়ুল দুটিও দিলেন। 
মনের আনন্দে কাঠুরে বাড়ি ফিরল। বাড়ি গিয়ে সে তার এই ঘটনা প্রতিবেশীদের কাছেও বলল। 
এই কথা শুনে ওদের মধ্যে একজন লােভ সামলাতে পারল না। কাউকে না জানিয়ে সে একদিন চুপিচুপি নদীর ধারে গিয়ে গাছকাটার ভান করতে লাগল। কয়েক ঘা দেওয়ার পর নিজেই সে কুড়ুলটিকে নদীর জলে ফেলে দিয়ে চীৎকার করে নাকি সুরে কাঁদতে লাগল। 
তার কান্না শুনে জলদেবতা তীরে উঠে কাঠরেকে তার কান্নার কারণ জিজ্ঞেস করলেন। 

কাঠুরে তখন তার কুড়ুল হারানাের কথা জলদেবতাকে বলল। সে যে ইচ্ছে করে ফেলেছে, সে কথাটা বলল না। 
জলদেবতা জলে ডুব দিলেন এবং কিছুক্ষণ পর হাতে করে একটা সােনার কুড়ুল নিয়ে এলেন। 
কুড়ুলটি দেখেই জলদেবতাকে আর প্রশ্ন করার সময় দিল না, বলে উঠল, “হাঁ, হাঁ এটি আমারই কুড়ুল, দয়া করে ওটা আমাকে দিন।”. 
| জলদেবতা কাঠুরের এই মিথ্যাকথা বুঝতে পারলেন। তিনি তাকে কিছুই না দিয়ে জলে ডুব দিলেন, আর উঠলেন না। 
অনেকখানি সময় বসে বসে দেখল যে, জলদেবতা আর উঠলই না। লােভী কাঠুরে তার এই লােভের শাস্তি পেল। সােনা বা রূপাের কোন কুড়ুলই তাে পেলই না বরং তার নিজের ফেলে দেওয়া কুড়ুলটিও তাকে হারাতে হল। 
এক গ্রামে একটি লােকের একটা পোষা বানর ছিল। কেবল বানর ছাড়া বাড়িতে তার আর কেউ ছিল না। বানরটাই ছিল তার সব সময়ের সঙ্গী। তাই বানরটা তার এতটাই প্রিয় ছিল যে, সে ছাড়া তার কোন কাজ হত না। কোথাও যাওয়ার সময় বানরকে সঙ্গে করে নিয়ে যায়। যখন ঘুমােয়, তখন বানর জেগে বসে থাকে। বাইরে জিনিসপত্র রােদে দিলে বানর বাইরে বসে সেগুলি পাহারা দেয়। পােষা বানরের উপর লােকটির বিশ্বাস ক্রমেই বেড়ে যেতে লাগল। এমনকি লোকটি যখন ঘুমতে যেত বানরটিকে সে তখন পাহারায় বসিয়ে যেত। 
একদিন লােকটি ঘুমুচ্ছে, আর বানর জেগে তার কাছে বসে রয়েছে। অনেকক্ষণ পরে বানর দেখল, একটা মশা এসে লােকটির মুখে বসল। হাত দিয়ে বানর তাকে তাড়িয়ে দিল। 
মশা আবার ঘুরে এসে নাকে বসল। বানরটা আবার তাকে তাড়িয়ে দিল। 
এত তাড়ানাের পরও মশাটি সরল না। যতবারই তাড়িয়ে দেয় ততবারই আবার ঘুরে এসে লােকটির কপালের উপর বসে। 
তখন বানর মশার উপর খুব রেগে গেল। মশাটাকে সে মারবার জন্য একটা পাথর কুড়িয়ে এনে মশাকে দেখে ছুঁড়ে মারল। 
পাথরের আঘাতে মশা মরল বটে, কিন্তু লােকটিও মারা গেল। মস্তবড় একটা বট গাছ। তারই এক ডালে থাকত একটা কাক। একদিন প্রখর রৌদ্রে ঘুরে ঘুরে তার খুব জল পিপাসা পেল। আশেপাশে অনেক খোঁজাখুজি করল, কিন্তু কোথাও জলের সন্ধান পেল না। | জলের সন্ধানে কিছুক্ষণ এদিক ওদিক উড়তে উড়তে দূরে সে একটা কলসী দেখতে পেল। সে একেবারে সােজা উড়ে গিয়ে বসল কলসীর ওপর। জল খাওয়ার জন্যে সে তাড়াতাড়ি করে তার মুখটি কলসীর ভিতর ঢুকিয়ে দিল; কিন্তু জল কলসীর এতটাই তলায় ছিল যে, তার ঠোঁট সেখান পর্যন্ত পৌছল না। অনেকক্ষন সে কলসীটাকে নাড়ানাড়ি করেও উল্টোতে পারল না। কারণ কলসীটা এতই ভারী ছিল।| পিপাসায় একেবারে কাকের গলা শুকিয়ে গেল। এত কষ্ট করে যদিও বা জলের খোঁজ পেল তা-ও সে খেতে পারল না। বেচারা একেবারে দুঃখে হতাশ হয়ে পড়ল। 

কাক কলসীটার চারদিকে অনেকক্ষণ ধরে তাকাতে লাগল, যদি অন্য কোন উপায় বের করতে পারে। কিছুটা দূরে কতকগুলাে পাথরের খণ্ড পড়েছিল। দেখতে পেয়ে কাকের মাথায় একটা বুদ্ধি এসে গেল। 
তার ঠোট দিয়ে সে কলসীর মধ্যে একটা একটা করে পাথরের খণ্ড ফেলতে লাগল। অনেকগুলাে খণ্ড ফেলার পর সে দেখল যে, তলার জল প্রায় কলসীর মুখের কাছে এসে গেছে। 
জল খাওয়ার জন্য তখন তার আর কোন কষ্টই হলাে না। মনের আনন্দে কাকটি জল খেয়ে বাসায় উড়ে গেল। 
বুদ্ধি থাকলে যে কেউ সহজেই উপায় বের করতে পারে। 
অসময়ের বন্ধুই প্রকৃত বন্ধু। একদিন দু’জন বন্ধু মনের আনন্দে বনের মধ্যে বেড়াচ্ছিল। একমনে গল্প করতে করতে তারা বনের গভীরে চলেছে। 
হাঁটতে হাঁটতে অনেকটা পথ এগিয়েছে, তখন একবন্ধুর খেয়াল হলাে “তাইতাে এ আমরা কোথায় এলাম? আর এগিয়ে কাজ নেই। শেষে বিপদে পড়ব নাকি? যত তাড়াতাড়ি পারা যায় এখান থেকে ফিরে যেতে হবে। কারণ এই বনে অনেক বাঘ-ভালুকের ভয় রয়েছে।” | দ্বিতীয় বন্ধুটি বলল, “তাহলে আর দেরি কিসের, তাড়াতাড়ি ফিরে চল। ধর, যদি এখনই একটা ভালুক এসে পড়ে, তা হলে কি করবে?” 
প্রথম বন্ধুটি বলল,“বন্ধু ভয় কেন করাে?আমার দেহে যতক্ষণ প্রাণ থাকবে, ততক্ষণ কেউ তােমার কিছু করতে পারবে না—এই তােমায় বললাম।” বলতে বলতে দুজনে তাড়াতাড়ি হাঁটতে লাগল-প্রথম বন্ধু সামনে আর দ্বিতীয় বন্ধু পেছনে। 
কিছুটা যাওয়ার পর প্রথম বন্ধু দূরে একটা ভালুক দেখতে পেল। যেই না দেখা, অমনি কোন কথা না বলে পেছন ফিরে একেবারে দৌড় মারল। খানিক দূরে গিয়ে একটা বড় শিমুল গাছ দেখে সে উঠল তার ডগায়।। 
দ্বিতীয় বন্ধু ব্যাপারটা ঠিক বুঝতে পারলনা। সে চারিদিক ভালাে করে তাকাল। হঠাৎ দেখতে পেল, একটা মস্ত ভালুক তাকে দেখে এগিয়ে আসছে। সে তখন খুব বিপদে পড়ল। সেই সময় ছুটে পালাবার কোন সময় নেই। 
চটকরে একটা কথা তার মনে পড়ে গেল। সে তখন লম্বা হয়ে মাটিতে শুয়ে পড়ল। চোখ-মুখ বন্ধ করে এমনভাবে শুয়ে রইল, দেখলেই যেন মনে হয় মরা মানুষটি পড়ে রয়েছে। সে একসময় শুনেছিল, ভালুক নাকি মরা মানুষ ছোঁয় ।। | একটু পরেই ভালুকটা সেখানে এসে পড়ল। লােকটির মুখের কাছে মুখ দিয়ে সে অনেকক্ষণ ধরে শুকতে লাগল। লােকটি তখন দম বন্ধ করে মরার মত পড়ে আছে। ভালুটা মনে ভাবল লােকটি নিশ্চয় মরে গেছে। তাই মানুষটিকে সে ছুঁলাে না; আস্তে আস্তে ভালুকটি সেখান থেকে চলে গেল। | ভালুকটি চলে গেলে প্রথম বন্ধুটি গাছ থেকে নেমে আসল। বন্ধুকে হাসতে হাসতে বলল, “কি বন্ধু, ভালুকটা অতসময় ধরে তােমার কানে কানে কি বলেছিল?” 
দ্বিতীয় বন্ধুটি বলল, “ভালুকটি বলে গেল—যে বন্ধু বিপদ দেখে পালিয়ে যায়, তাকে কখনাে বিশ্বাস করাে না।” 
এক গ্রামে এক মুচি বাস করল, সে ছিল ভারী গরীব। সারাদিন ধরে সে কাজ করতাে। তাই দিয়ে যা পেতাে, তাতেই কোনরকমে তার সংসার চলতাে, কিছু পয়সা জমানাের মত কোন উপায় ছিল না। সে কাজ করতাে, আর মনের সুখে গান গাইতাে। 
পাশেই থাকতেন এক বড়লােক। মুচির প্রাণখােলা এই গান শুনে তার হিংসে হতাে। কেমন করে মুচির এই গান থামানাে যায়, তাই তিনি ভাবতে লাগলেন। অনেক ভেবে চিন্তে একটা উপায় তিনি বের করলেন। 
একদিন বড়লােক মুচিকে গিয়ে বললেন, “তুই সারাদিন খেটে মরিস, তাতে কিই বা পাস্। তাের সারাদিনের হাড়খাটুনে কষ্ট দেখে আমার খুব খারাপ লাগে। আমি তােকে কিছু টাকা দিচ্ছি, তুই রাখ।” 
এই বলে মুচিকে তিনি এক থলি টাকা দিলেন। টাকার থলি দেখে মুচি তাে অবাক। এত টাকা, সত্যি যে এত টাকা কেউ কখনাে তাকে দিতে পারে তা সে ভাবতেই পারছিল না। কিন্তু বড়লােক সত্যি সত্যি তাকে টাকার থলি দিয়ে চলে গেলেন। 
এত টাকা পাওয়ার পর প্রথমেই মুচি ভাবল, এত টাকা সে কোথায় রাখবে? এত টাকা নিয়ে সে কি করবে? 
সারাক্ষণ উঠতে বসতে তার ঐ একই চিন্তা।এর পর মনে ভয় হ’ল বাড়িতে চোর এসে যদি টাকাগুলাে নিয়ে চলে যায়? টাকা চুরির ভয়ে সে একেবারে অস্থির হয়ে পড়ল?এত চিন্তায় রাত্রিতে ভালাে করে ঘুমােতে পারেনি। টাকার কথা ভাবতে ভাবতে তার কাজকৰ্মও বন্ধ হ’ল। আর সেই সঙ্গে বন্ধ হ’ল তার প্রাণখােলা গান। 
মুচির মনের শান্তি একেবারে চলে গেল। শুধুই দুশ্চিন্তা, ভয় আর উদ্বেগ। 
মুচি শেষকালে টাকার থলি নিয়ে বড়লােকের বাড়িতে গেল। বড়লােককে গিয়ে বলল, “ধরুন আপনার এই টাকার থলি।আমার গান আপনার টাকার থলির চেয়ে অনেক ভালাে।” 
বাড়ি এসে মুচি পুনরায় তার কাজে বসল। আবার সে প্রাণ খুলে গান গাইতে শুরু করল।মুচি শান্তিতে থাকতে পারল। 
গ্রীষ্মের দাবদাহে চারিদিকে একেবারে ফুটিফাটা। প্রখর রৌদ্রের তাপে একেবারে দাঁড়ানাে যায় না। সেই সময় একটা হরিণ বনের ধারে চরে বেড়াচ্ছিল। এই চড়া রােদে ঘুরে ঘুরে তার ভয়ানক পিপাসা পেলাে। সামনে একটা পুকুর দেখতে পেয়ে সে তাতে জল খাওয়ার জন্য নেমে পড়ল। নীচের দিকে চেয়ে সে যখন জলপান করছিল, তখন হঠাৎ জলে তার নিজের ছায়া দেখে চমকে উঠল। 
কী সুন্দর রং তার শরীরের। শিং জোড়া কী চমৎকার। তার উপর বিভিন্ন রকমের শাখা-প্রশাখা দেখতে আরও সুন্দর লাগছে। এমন সুন্দর শিং আর কোন প্রাণীর নেই। সেই জন্যই হরিণটি নিজেকে খুব গর্ব অনুভব করল। 
হঠাৎ পায়ের দিকে চোখ পড়তেই তার মনটা একেবারে খারাপ হয়ে গেল। মনে মনে সে ভাবল, “যার এমন সুন্দর শরীর, তার এমন পা শােভা পায় না। পা-গুলাে শরীরের তুলনায় ভীষণ সরু। দেখতে ভারী খারাপ লাগছে।”ভাবতে ভাবতে সে একেবারে লজ্জিত। 
এই চিন্তা করতে করতে হরিণ জল খেতে লাগল। * ঠিক সেই সময় পেছন দিক থেকে কি যেন একটা শব্দ শুনতে পেল। মুখ ফেরাতেই সে দেখতে পেলাে—একদল শিকারী কুকুর তার দিকে ছুটে আসছে, আর তাদের পেছনে আছে একজন শিকারী। 
এদের দেখতে পেয়েই হরিণটি একেবারে কোন দিকে না তাকিয়ে বনের দিকে প্রাণ নিয়ে ছুটতে লাগল। কিন্তু বেশিদূর তাকে এগােতে হলাে না। ছুটতে ছুটতে বনের মধ্যে এত লতাপাতা রয়েছে যে, তাতে তার শিং জড়িয়ে গেল। আর দেখতে দেখতে শিকারী কুকুরগুলাে তার ঘাড়ের উপর একেবারে ঝাঁপিয়ে পড়ল। হরিণ তখন দুঃখে মনে মনে ভাবতে লাগল, “আমি কি বােকা, যে পাগুলাের আমি কিছুক্ষণ আগে নিন্দা করেছিলাম তারাই আমাকে এতটা পথ বয়ে নিয়ে এল। কিন্তু যে শিঙের এত সুখ্যাতি করলাম, তারই জন্যে বিপদে পড়লাম।” 
 একদিন মাঠে চরতে চরতে ঘােড়া আর হরিণের বেধে গেল তুমুল ঝগড়া। ঘােড়া বলল,—“আমি রােজ এই মাঠে ঘাস খাই। তুমি এ মাঠে ঘাস খাবে কেন? ওই তাে অত মাঠ পড়ে আছে, দেখতে পাও না? ওখানে গিয়ে খাও।” 
হরিণ রেগে বলল,-“আমি তাে তােমার আগে থেকেই এখানে ঘাস খাচ্ছি। যদি যেতে হয় তােমাকে যেতে হবে।” 
দুজনের আর ঝগড়া থামে না। সেই সময় দূর দিয়ে একজন লােক যাচ্ছিল। ঘােড়া তাকে দেখতে পেয়ে ছুটে গিয়ে বলল, “দেখুন, না মশাই, আমি এখানে রােজ ঘাস খাই। আর হরিণটা এসে আজ এখানে ঘাস খাচ্ছে। আমি কিছুতেই মেনে নেব না। আপনি দয়া করে আমাকে সাহায্য করুন।” 
লােকটি বলল, “আমি ওকে মারতে পারি, তবে একটিশর্তে। আমি তােমার মুখে একটা জিনিস লাগাব, আর আমাকে তােমার পিঠে চড়তে দিতে হবে। অন্য যা কিছু লাগবে, সে সব আমার আছে। এই শর্তে যদি রাজি থাকো তবে কাল আমার বাড়িতে এস, এখন তুমি চলে যাও।” 
লােকটির কথা শুনে ঘােড়াটি রাজী হয়ে চলে গেল। 
পরদিন লােকটি ঘােড়ার মুখে লাগাম লাগিয়ে তার পিঠে চড়ে সেই মাঠে এসে পৌঁছল। এসে দেখতে পেল আজও হরিণ সেখানে চরে ঘাস খাচ্ছে। লােকটির হাতে একটি তরােয়াল ছিল। তারই আঘাতে হরিণটাকে মেরে ফেলল। 
লােকটির কাজে খুশী হয়ে ঘােড়া তাকে অশেষ ধন্যবান জানাল। তারপর লােকটিকে তারপর লােকটিকে তার পিঠের উপর থেকে নামতে বলল। 
লােকটি কিন্তু নামল না। সে বলল, “বেশ তাে। আমি তােমার যে উপকার করেছি তা কি এমনি এমনি? আজ থেকে তুমি আমার কথা মতাে চলবে। যখন যা বলব বিনা আপত্তিতে করতে হবে। না শুনলে তােমারও হরিণের দশা হবে। আজ থেকে তুমি আর ছাড়া পাবে না।” 
লােকটির কথা বিনা আপত্তিতেই ঘােড়া মানতে বাধ্য হল। তখন থেকেই ঘােড়া হলাে মানুষের গােলাম, আজও সে ছাড়া পায়নি। 
শীতকালের বেলা, দেখতে দেখতে বেলা গড়িয়ে সন্ধ্যা নেমে এল। একটা কুকুর ঠাণ্ডায় কাতর হয়ে রাত্রির আশ্রয় খুঁজে বেড়াচ্ছে। দেখতে দেখতে তার চোখে পড়ল একটা গােয়ালঘর। ঘরের ভেতরে একটা বড়াে গামলায় ভর্তি রয়েছে শুকনাে খড়ের টুকরাে। যে গরু ঐ গােয়ালে রাত্রে থাকে তারই খাবার। 
কুকুরটা সেই গামলায় উঠে দিব্যি আরাম করে ঘুমােতে লাগল। মনে মনে ভাবতে লাগল যেন অন্য কেউ তার জন্য বিছানা করে রেখেছে। 
যার জন্য ঐ গামলাটা সাজানাে ছিল সেই গরুটি সারাদিন ঘুরে বেড়িয়ে সন্ধ্যের পর বাসায় ফিরে এল। সারাদিনের পরিশ্রমে সে খুবই ক্লান্ত হয়ে পড়েছিল। খিদেও পেয়েছিল ভয়ানক। ঘরে ঢুকে দেখতে পেল তার খাবারের উপর একটি কুকুর শুয়ে রয়েছে। রাগে একেবারে বােম। | কিন্তু রাগ না দেখিয়ে গােরুটি মিষ্টি কথায় বলল, “ভাই কুকুর, দয়া করে গামলা থেকে নীচে নেমে এস। আমার ভয়ানক খিদে পেয়েছে, আমাকে তুমি খড় খেতে দাও।” 
কুকুর তাে ঘুমের ঘােরে একেবারে বিভাের। তার ঘুমের মাঝে বিরক্ত করার জন্য কুকুর রীতিমতাে অসন্তুষ্ট হল। গােরুটার দিকে মুখটা বাঁকিয়ে সে ঘেউ ঘেউ করে উঠল। তারপর একটুখানি ঘাড়টা ঘুরিয়ে আরাম করে শুয়ে পড়ল। 
গােরুটি বলল, “এ তাে ভারী অদ্ভুত ব্যাপার। আমার পেট খিদে চি চি করছে, আর ও আমাকে খেতে দিচ্ছে না। হাঁ, যদি খড় তুমি নিজে খেতে, তা হলেও একটা মানে হত। কিন্তু এ কি রকমের জবরদস্তি, না নিজে খাবে, অন্যকে খেতে দেবে।” 
কুকুর কোন কথাই শােনে না। ঘেউ ঘেউ করে চেঁচাতে থাকে। 
কুকুরের চীৎকার শুনে গােরর মনিব বাড়ির বাইরে বেরিয়ে এসে দেখল ব্যাপারটা কি, কুকুরের আচরণ দেখে তার ভারী রাগ হ’ল। সে আর কোন কথা না বলে হাতের লাঠি দিয়ে কুকুরের পিঠে এমন এক ঘা মারল যে, কুকুর আর পালাবার রাস্তা পেল না। 
তিনকাল গিয়ে এককালে ঠেকেছে। আর কদিনই বা সে বাঁচবে বুড়াে বসে বসে ভাবে। তিনজন ছেলেকে সে মনের মতাে মানুষ করতেও পারল না। একটারও এমন গুণ নেই যে, লােকের কছে পরিচয় দিতে পারে। একে তাে সবাই অকর্মণ্য, তাতে আবার ছেলেদের কারুরই মেজাজ কম নয়। ভায়ে ভায়ে একটুও মিল নেই। কোন না কোন বিষয় নিয়ে প্রায় সব সময়ই তাদের মধ্যে মনকষাকষি লেগেই আছে। বুড়াে চোখ বুজলেই ওরা খুনােখুনি, কাটাকাটি করে মরবে। 
বুড়াে একদিন কতকগুলাে কাঠিকে একসঙ্গে দড়ি দিয়ে জড়িয়ে একটি আঁটি বাঁধল। কাঠিগুলাে খুব সরু। এক-একটি আলাদা করে ভাঙতে চেষ্টা করলে তা সহজেই ভাঙা যায়, কিন্তু সবগুলাে একসঙ্গে ভাঙা খুব শক্ত। 
বুড়াে একদিন তার ছেলেদের ডেকে পাঠাল। প্রথমে বুড়াে বড় ছেলেকে ওই আঁটিটা ভাঙতে বলল। 
সেব্যাপারটা বুঝতে পারল না। অন্য ভাইদের দিকে তাকিয়ে হাসতে হাসতে সেকাঠির গােছা দু’হাতে ধরে ভাঙবার চেষ্টা করল। অনেক চেষ্টা করেও ভাঙতে পারল না সে। 
বুড়াে তখন কিছু না বলে তার অন্যান্য ছেলেদের আঁটিটা ভাঙতে বললে। তারাও অনেক চেষ্টা করল, কিন্তু ভাঙতে পারল না। 
এবার বুড়াে আঁটিটা খুলে এক-একটি কাঠি ছেলেদের হাতে তুলে দিল। সেগুলাে সহজেই ছেলেরা ভেঙে ফেলল। বাবা বললে, “দেখলে তাে? কাঠিগুলাে যখন একসঙ্গে ছিল, তখন ভাঙা যায়নি। সেগুলাে যখন আলাদা করে দিলাম তখন সহজেই ভাঙতে পারলে। তাই তােমরা যদি একসঙ্গে মিলে মিশে থাকতে পার তবে কোন বিপদ আসবে না। মিলে মিশে না থাকলে বিপদ তােমাদের হবেই।' 
এবার বুড়াে সবাইকে একসঙ্গে মিলে মিশে জোর দিয়ে ভাঙতে বললে। সবাইয়ের জোরে আঁটিটা মড় মড় করে ভেঙে গেল। 
এইভাবেই বুড়াে তার ছেলেদের একতার গুণ শেখাল।একদিন এক মােরগ গাছের আগডালে বসে মনের আনন্দে ডাকছিল। 
গাছের তলা দিয়ে একটা শেয়াল যাচ্ছিল। মােরগটার প্রতি তার অনেকদিনের লােভ ছিল। কিন্তু কিছুতেই সুযােগ পাচ্ছে না। তাই সে একটা বুদ্ধি বের করল। গাছতলায় দাঁড়িয়ে মােরগকে সে ডেকে বলল,“মােরগ-ভাই, মােরগ-ভাই, একটা সুখবর শুনেছ?” 
মােরগ গাছের উপর থেকেই জিজ্ঞেস করল, “সুখবরটা কি গাে?” 
শেয়াল বলল, “পশুপাখী সকলে শপথ নিয়েছে এখন থেকে কেউ কাউকে আর হিংসা করবে না। সবাই মিলেমিশে থাকবে, একসঙ্গে খেলাধুলাে করবে।” | মােরগ বললে, “ভারী সুখবর তাে। কিন্তু কেমন করে এমনটা হল বলুন তাে?” 
শেয়াল বলল,“পশুপাখীরা সবাই মিলে একটা সভা ডেকেছিল।পশুপাখীরা পরস্পরকে খায়, সকলে ভয় করে, এ তাে ভালাে কথা নয়। তাই সকলে আমরা ঠিককরেছি, কেউ কাউকে আমরা হত্যা করবনা, খাবনা। নেকড়ে আর ছাগলকে খাবেনা, বিড়াল আর ইঁদুর খাবে না, সাপ আর ব্যাঙ মারবে না। এখন আমরা সকলে নিরাপদ। আজ থেকে আমরা সকলে শান্তিতে থাকব। আজ এই সুখের দিনে বন্ধু তােমার কি গাছের উপরে বসে থাকা উচিত?” 
মােরগ শেয়ালের মতলব বুঝতে পারল। সে কিছু না বলে, ঘাড় উঁচু করে এদিক-ওদিক তাকাতে থাকল। শেয়াল জিজ্ঞেস করল, “কি দেখছ অমন করে?” 
মােরগ বলছে, “দেখছি, একদল কুকুর এদিকে ছুটে আসছে। ওরাও বােধহয় আনন্দে সবাই মেতে উঠেছে।” 
শেয়াল বলল, “ও, তবে আমি এখন যাই।” 
—“না, না। যাবেন কেন? আপনিই তাে বললেন, এখন পশুপাখীরা হিংসা ছেড়েছে। আমরা সবাই নিরাপদ। তবে আর ভয় কিসের?” | কাছেই কুকুরের ডাক শােনা যেতে লাগল। শেয়াল ভয় পেয়ে পালাতে পালাতে বলল, “ওরা হয়তাে এখনও খবরটা পায়নি।” 
বলতে বলতে কুকুরের দল এসে পড়ল। ভয়ে শেয়াল বনের মধ্যে অদৃশ্য হয়ে গেল। মােরগ গাছের ডালে বসে বসে হাসতে লাগল। যাদের বুদ্ধি আছে, ধূর্তের ছলে তারা ভােলে না। 

একদিন এক গাধা বনে চরতে চরতে সিংহের একটা চামড়া দেখতে পেল। দেখে সে মনে মনে ভাবল, “আমি যদি এই চামড়া গায়ে জড়াই, তা হলে জীবজন্তুরা নিশ্চয়ই আমাকে সিংহ মনে করে ভয় পাবে আর সম্মান করবে।” এই ভেবে সে সেই চামড়াটা গায়ে জড়িয়ে নিল। 
গাধা সিংহের চামড়া গায়ে জড়িয়ে বনের মধ্যে ঘুরে বেড়ায়। বনের অন্য জন্তুরা তাকে সিংহমনে করে তার কাছে আসতে সাহস পায় না। সবাই ভয়ে ভয়ে দূর থেকে পালায়। এতে গাধা খুব খুশী। এতকাল যারা তাকে অবজ্ঞা করে এসেছে, তারাও আজ তাকে ভয় করে। 
একদিন এক খেকশিয়াল হঠাৎ তার সামনে এসে পড়েছিল। যেই তাকে দেখতে পেল, অমনি সে কি দৌড়। এই দেখে গাধার ভারী মজা লাগল। তার আর আনন্দের সীমা নেই। সে মনের আনন্দে গলা ছেড়ে ডাকতে শুরু করল। 
গাধার ডাক শুনে খেকশিয়াল পেছন ফিরে তাকাল। সিংহের মুখে গাধার ডাক শুনে সে প্রথমে অবাক হয়ে গিয়েছিল। তারপর বুঝতে পারল যে, ওটা একটা গাধা, সিংহ নয়। মনে মনে সে বললে, “দাড়াও তােমায় মজা দেখাচ্ছি। দারুণ খেলা দেখিয়েছ।” 
| এই বলে  খেকশিয়াল তার বন্ধু বাঘকে ডেকে সমস্ত কথা জানাল। পরে বাঘের হাতেই গাধার মৃত্যু হল। 
সবাইকে খুশী করা যায় না। 
একদিন এক বুড়াে তার গাধাটাকে বিক্রি করবে বলে হাটে নিয়ে যাচ্ছিল। তার বাবার সঙ্গে তার ছােট ছেলেটিও হাঁটতে হাঁটতে চলছিল। 
| কিছুদূরে গিয়েই তার এক পরিচিত লােকের সঙ্গে দেখা হয়ে গেল। লােকটি বুড়ােকে বলল, “আরে, মশায় ছেলেটাকে কষ্ট দিচ্ছ কেন? গাধাটা বিনা বােঝায় কেমন আরামে চলেছে। ওর পিঠে তাে ছেলেটিকে চাপিয়ে দিলে পার।” 
বুড়াে ভাবলে, তাইতাে কী বােকা আমি। ছেলেটাকে সে গাধার পিঠে চাপিয়ে তার পাশে পাশে চলতে লাগল। | আরও কিছুটা গিয়েছে, এমন সময় আর একটি লােক বলল, “দুনিয়া এই রকমই বটে। বুড়াে চলতে পারে না, আর ছেলেটি দেখ, দিব্যি আরামে চলেছে। ওহে নবাব ছোকরা, তােমার আক্কেলটা কী রকম? বুড়াে বাপ চলেছে হেঁটে আর নিজে চড়েছ গাধার পিঠে। 
এই কথা শুনে বুড়াে তাড়াতাড়ি ছেলেটাকে নামিয়ে দিয়ে বলল, “তুই একটু হেঁটে চল, আমি চড়ি গাধার পিঠে।” 
এই বলে বুড়াে চলল গাধার পিঠে চেপে, আর ছেলে চুলল হেঁটে হেঁটে। কিছুদূর যেতে যেতে বুড়াে দেখলে কয়েকজন মেয়ে কি সব কথাবার্তা বলতে বলতে আসছে। আর তাদের দিকে আঙ্গুল দেখাচ্ছে। কাছাকাছি আসতেই তারা বললে, “বুড়াে, তাের তিনকাল গিয়ে এককালে ঠেকেছে, তুই দিব্যি গাধার পিঠে চেপে চলেছিস; আর ওইটুকু ছেলে, সে চলেছে হেঁটে হেঁটে। ছেলেটাকেও তাে তুলে নিতে পারিস।” 
বুড়াে ভাবল সত্যিই তাে, এতটা পথ হেঁটে হেঁটে ছেলেটা হাপিয়ে পড়েছে। তাকে সে তার পেছনে তুলে নিয়ে আবার চলতে শুরু করল। 
বেশকিছুটা পথ এইভাবে চলল। আবার এক যুবকের সঙ্গে তাদের দেখা হলাে। 
যুবক বললে, “না-হয় গাধাটা অন্য লােকের, তাই বলে কি এতটা নিষ্ঠুর হতে পারলে?” 
বুড়াে বলল, “বাঃ, গাধাটা অন্য লােকের কী করে হলাে? রীতিমত এটা আমার গাধা।” 
যুবক বলল, “তা হলে তাে ভালাে কথা। নিজের বলেই কি গাধাটাকে মেরে ফেলতে হবে? তােমাদের কি একটুও দয়ামায়াও নেই।” 
তখন বুড়াে ছেলেটিকে নিয়ে নেমে পড়ল। গাধার পিঠে একজন চড়লেও লােকে নিন্দে করে, পিঠে কেউ না চড়লেও নিস্তার নেই। 
| চিন্তা ভাবনা করে বুড়াে এবার ঠিক করল, গাধাটাকে দুজনে মিলে বয়ে নিয়ে যাবে। তারপর তারা গাধাটাকে সামনের দুটো আর পেছনের দুটো পা আলাদা করে বাঁধল। একটি বাঁশ সে বাঁধনের মধ্যে গলিয়ে দিল। ছেলের কাঁধে একদিক তুলে দিলে, আর নিজের কাঁধে একপাশ তুলে নিল। তারপর দুজনে মিলে গাধাটাকে বয়ে নিয়ে চলল। 
এইভাবে তাদের বেশী দূর এগােতে হলাে না। একদল ছেলে এই দৃশ্য দেখে ভীষণ ঠাট্টা-তামাসা শুরু করল। তারা যত এগিয়ে যায়, ছেলের দলও ততই হল্লা করতে করতে পেছনে চলে। 
যেতে যেতে পথে পড়ল একটি ছােট খাল। খালটি পারাপার করার জন্য একটি বাঁশের সাঁকো আছে। বুড়াে ও তার ছেলে যেইসাঁকোর মাঝামাঝি এসেছে অমনি ছেলের দল হাে হাে করে উঠলাে। তাদের চীৎকার শুনে গাধাটা ভয় পেয়ে এমনি ঝাঁকানি দিল যে, বুড়াের কাঁধ থেকে বাঁশটি সরে গেল। গাধাটা খালের জলে পড়ে মারা গেল। আর উপায় না দেখে বুড়াে ছেলেকে নিয়ে মনের দুঃখে বাড়ি ফিরল। 
একদিন একটা পাখি খাবারের খোঁজে বেরিয়েছে। বাসায় রেখে গেছে তার বাচ্চাদের। বাসাটা ছিল ধানক্ষেতের মাঝখানে। ধানগুলাে পেকে সােনালী হয়ে গেছে। কাটার সময় হয়েছে, কিন্তু ক্ষেতের মালিক এখনও কাটতে আসেনি। সেদিন পাখির বেরােনাের পরেই বাচ্চাগুলাে দেখলে, ক্ষেতের ধারে দু'জন লােক এসে কি যেন বলাবলি করছে। তখন তারা কান পেতে তাদের কথা শােনবার চেষ্টা করল। বাচ্চাগুলাে শুনতে পেল-একজন আর একজনকে বলছে, “ধানগুলাে সব পেকে গেছে। এবার ধান কাটতে হবে।” 
অন্যজন উত্তর দিল,“হ্যাঁ, আজ সব লােককে খবর দিয়ে এস। কাল সকাল থেকেই ধান কাটা শুরু করতে হবে।” 
এই কথা বলে তারা দুজনে চলে গেল। বাচ্চাগুলাের মা ঘরে ফিরে আসতে তারা বলল, “মা, আমাদের তাে আর এখানে থাকা চলবে না।” 
কিছুক্ষণ আগে মাঠের ধারে দুটো লােক এসে যে কথাগুলাে বলেছিল, তারা মাকে সব জানাল। 
পাখি তাদের কথায় কোন উত্তর না দিয়ে চুপ করে রইল। 
আগেকার মত পাখি পরদিন সকালে বেরিয়ে গেল। তার পরেই দেখা গেল সেই দু’জন লােক সেখানে এসে হাজির, কিন্তু তাদের সঙ্গে আর কেউ নেই। এমন কি, শস্যকাটার জন্যও কোন কিছুই নেই, কাটবে কি দিয়ে? 
বাচ্চাগুলাে কানপেতে শুনতে পেলাে, একজন আর একজন কে বলছে, “কেউ এল না তাে। তাহলে এক কাজ করা যাক। ওরা যদি না আসে তাে পাড়ার লােকেদের খবর দাও। ওদের দিয়েই কাটিয়ে নেব।” 
পাখি বাসায় ফিরে এলে বাচ্চাগুলাে বলল, “মা, সেই দু’জন লােক আজও এসেছিল। সঙ্গে আর কেউ আসেনি। তারা বলেছে—কাল পাড়ার লােকদের আনিয়ে তাদের দিয়ে ধান কাটাবে।” | একথা শুনেও তাদের মা কোন জবাব দিল না। তার পরের দিন আগের মত আবার বেরিয়ে গেল। ঠিক তারই কিছুক্ষণ পরে সেই লােক দু’জন আবার সেখানে এল। 
পাড়ার লােকেদের না আসতে দেখে তারা বিরক্ত হয়ে বলতে লাগল, “না, কারুর উপর নির্ভর করা চলবে না। আজ অনেক বেলা হয়ে গেল, কাল আমরা নিজেরাই ধান কাটতে শুরু করব।” 
বাচ্চাগুলাের মা যথাসময়ে ফিরে এল। তারা আজকের কথা সমস্তই তাকে জানাল। 
এই কথা শুনে তাদের মা বলল, “আর আমাদের থাকা চলবে না, এখান থেকে চলে যেতে হবে। ক্ষেতের মালিক এতদিন অন্যের উপর নির্ভর করেছিল। তাই ধান কাটা হবে না বলে আমি নিশ্চিন্ত ছিলাম। পরের উপর ভরসা না করে এবার ক্ষেতের মালিক নিজের হাতেই কাজ করতে চেয়েছে। তাই এবার কাজ নিশ্চয়ই হবে। ভােরবেলা অন্ধকার থাকতে তাদের আসার আগেই আমরা এখান থেকে চলে যাব।” 
সময় থাকতে পাখিটা তার বাচ্চাদের নিয়ে সে জায়গা ছেড়ে চলে গেল। 
দুটো বাঁধের মাঝে রয়েছে একটা ছােট খাল। সেটা পার হবার জন্য তার উপর একটা বাঁশের সাঁকো রয়েছে। সাঁকোটা এমনই সরু যে, একজন ছাড়া দুজন তার উপর দিয়ে চলতে পারে না। 
| খাল পার হবার জন্য একদিন দু’টি ছাগল দুদিক থেকে সাঁকোয় উঠেছে। মাঝামাঝি এসে দেখে দেখে ভারী বিপদ। এগােনাের আর উপায় নেই। অনেকটা পথ চলে এসেছে তাই পিছিয়েও যাওয়া যায় না। তখন দুজনেই দুজনকে দোষ দিতে লাগল। 
একজন বলল, “আমি যখন সাঁকোয় উঠেছি, তুমি তখন উঠলে কেন?” 
অন্যজনবলল, “বাঃ, বেশ তাে তােমার কথা। আমিই তাে সাঁকোয় চড়লাম। তােমারই বরং অপেক্ষা করা উচিত ছিল।” 
বলতে বলতে দুজনের তুমুল ঝগড়া বেধে গেল। শেষে মারামারি হবার উপক্রম। 
এমন সময় একজন বলল, “ভাই, নিজেদের মধ্যে ঝগড়া করে লাভ নেই। ঝগড়া করতে করতে তােমরা দুজনেই জলে পড়ে মরবে।” 

দ্বিতীয় ছাগল বলল, “সে কথা সত্যি। তাহলে উপায় তাে একটা করতে হবে।” 
প্রথম ছাগলটা তখন বলল, “আমি নীচু হয়ে শুয়ে পড়ি, তুমি আমার উপর দিয়ে আস্তে আস্তে পার হয়ে যাও।” এই বলে সে সাঁকোর উপর শুয়ে পড়ল। | দ্বিতীয় ছাগলটি তখন আস্তে আস্তে করে তার উপর দিয়ে পেরিয়ে গেল। মারামারি না করে এই ভাবে তারা তাদের নিজের গন্তব্যস্থলে চলে গেল। সবসময় গোঁ ধরা ভাল নয় তাতে কোন সমস্যার সমাধান হয় না। মিমাংসা করে তারা যদি গোঁ ধরে বসে থাকত তাহলে হয়তাে দুজনেই জলে পড়ে মরত।
 একদিন একটা কুকুর কসাইখানার আশে পাশে ঘুরতে ঘুরতে সে তার লােভ সামলাতে পারল না। তাই সেইখানে সে এক কোণে চুপটি করে ওত পেতে বসে রইল। যেই ফাঁক পেল, অমনি এক টুকরাে মাংস মুখে নিয়ে দৌড়ে পালাল।। 
খানিকটা পথ এগিয়ে পথের ধারে একটা ঝরনা দেখতে পেল। সেই ঝরনাটা পার হবার জন্য একটা বাঁশের সাঁকো ছিল। কুকুরটি সাঁকোয় উঠে আস্তে আস্তে পার হতে লাগল। | কুকুরের মুখে রয়েছে মাংসের টুকরাে, আর জলে পড়েছে তার সেই ছায়া। সাঁকো পেরােতে পেরােতে তার সেই ছায়া দেখতে পেল। দেখে সে একটুখানি থমকে দাঁড়াল। 
কুকুরটা ছিল খুব বােকা। জলের ছায়াটাকে দেখে সে ভুল করল। 
সে মনে মনে ভাবল অন্য একটা কুকুর মাংস চুরি করে নিয়ে পালাচ্ছে। তাই সে ঠিক করল, ঐ কুকুরটার মাংসের টুকরােটাও আমি কেড়ে নেব। তাহলে আমার মাংসের পরিমান দুটুকরাে হবে। 
এই ভেবে কুকুর নীচের ছায়াটাকে কামড়াবার জন্যে গোঁ গোঁ করতে করতে যেই হাঁ করে জলের দিকে তার মুখ বাড়াল, অমনি তার মুখের মাংসটাও জলে পড়ে গেল। 
অতিলােভ করার জন্য তার নিজের মাংসটাও গেল। বেচারা আপসােস করতে করতে ফিরে গেল। 
পাড়ার এক ধনী গৃহস্থের বাড়িতে একটা কুকুর ছিল। কুকুরটা ছিল খুব বিশ্বাসী। সবসময় সে তার প্রভুর বাড়ি পাহারা দিত। তার ভয়ে বাড়িতে কখনও চোর আসতে সাহস পেত না। একদিন রাত্রে একটা চোর সেই ধনীর বাড়িতে চুপিচুপি ঢুকল। তাকে দেখে কুকুরটা ভীষণ চীৎকার শুরু করে দিল। চোরটা তখন ভয়ে বাড়ির বাইরে একটা বড় গাছের পেছনে গাঢাকা দিয়ে রইল। 
কুকুরের চীৎকার শুনে গৃহস্থ বিছানা থেকে লাফিয়ে উঠে লুণ্ঠন হাতে বাইরে বেরিয়ে এলেন। চারিদিকে তাকিয়ে কাউকেই দেখতে পেলেন না। তখন তিনি আবার ঘরে গিয়ে ঘুমিয়ে পড়লেন। 
গৃহস্থ চলে যেতেই একটু পরে সেই চোর গাছের পিছন থেকে আবার বেরিয়ে এল। কুকুরটা তাকে দেখে প্রভুকে জাগাবার জন্যে আবার ঘেউ ঘেউ করে উঠল। চোর সাবধান হয়ে আবার গাছের পেছনে গিয়ে লুকিয়ে পড়ল। 
এবারও গৃহস্থ বাইরে এসে কাউকে দেখতে পেলেননা।দু’দু’বার ঘুম ভাঙায় তাঁর এতই রাগ হলাে যে, তিনি কুকুরের মাথায় মারলেন এক লাঠি। 
মার খাওয়ার পর কুকুরটি মনে মনে হাসল, উপকার করতে তার এই দশা। বেশ আর চেঁচাব না। 
পরের দিন সকালে উঠে গৃহস্থ দেখলেন, তাঁর সর্বস্ব চুরি হয়ে গেছে। তখন তিনি নিজের ভুল বুঝতে পেরে হা-হুতাস করতে লাগল। 
এক ছিল চাষী। সারাজীবন খেটে-খুটে সে স্বচ্ছন্দে সংসার চালাতাে। তার তিন জন ছেলে ছিল। ছেলেদের সে আদরযত্নে মানুষ করেছিল। আশা করেছিল, ছেলেরা বড় হলে তারই মতাে খাটবে, তারই মতাে চাষ-আবাদ করে সুখে থাকবে। 
ছেলেরা বড় হ’ল। কিন্তু তারা সবাই কুঁড়ের ধাড়ি, কেউ খাটতে চায় না। বুড়াে বয়সে বাপ খেটে খেটে সংসার চালায়। তাই বুড়াের ভারী ভাবনা হল। সে যতদিন বেঁচে থাকবে, ততদিননা হয় মরতে মরতে খেটে চাষ করল, সংসার চালাল। কিন্তু মরলে ছেলেদের কি হবে, তারা খাবে কি, পরবে কি, থাকবে কোথায়? 
একদিন হঠাৎ বুড়াে ভীষণ অসুখে পড়ল। মনে মনে ভাবল তার আর বাঁচার উপায় নেই। তাই সব ছেলেদের সে ডেকে পাঠাল। চুপি চুপি বললে, “বাছারা, তােদের কোনও ভাবনা নেই। তােদের জন্যে আমি কয়েক কলসী টাকা ঐ জমিতে পুঁতে রেখেছি। আমি মরে গেলে ঐ টাকা তােরা খুঁড়ে নিস।” 
কিছুদিন পরেই বুড়ােচাষী মারা গেল। তখন তার ছেলেরা কথামত গুপ্তধনের সন্ধানে মাটি খুঁড়তে লাগল। সারা জমি খুঁড়ে ফেলল, কিন্তু কোথায় টাকার কলসী? বাবা কি তবে মিছে কথা বলে গেল? 
ছেলেদের ভারী দুঃখ হ’ল। এত পরিশ্রম করে তারা কোনও গুপ্তধন খুঁজে পেল না। 
গুপ্তধন যাতে সহজেই বার করা যায় তাই তারা জমিটা ভালাে করেই খুঁড়ে ছিল। এখন তারা কি আর করে, সেই জমিতে কিছু বীজ ফেলে দিল। দেখতে দেখতে সারা জমি সবুজ হয়ে উঠল। 
সে বছর তাদের সেই মাঠে ফসল একেবারে উপচে পড়ল। সেই ফসল বিক্রি করে তারা অনেক টাকা পেল। ছেলেরা তখন বুঝতে পারল, বাবা তাদের কোন গুপ্তধনের কথা বলেগিয়েছিল। | সেই সময় থেকে তারা খুবই পরিশ্রমী হয়ে উঠল। তাদের আর অভাব রইল না।

এক বিড়াল এক খেঁকশিয়ালকে বলছে, “ভাই, যে দুর্দিন এসেছে তাতে প্রাণ বাঁচানাে খুব কষ্ট। যেখানেই যাই, সেখানেই তােক পেছনে তাড়া করে। চারিদিকে যেন শত্রু লেগেই আছে। কি উপায় করা যায় বলাে তাে?” 
তখন খেকশিয়াল বুক ফুলিয়ে বলল, “আমি ওসব ভয় করি না। আমার অনেক কৌশল জানা আছে। যত বড় শত্রুই হােক না কেন, আমাকে জব্দ করতে পারে না।” এই কথা বলে সে কবে কেমন করে কত বিপদের মধ্যে নিজের প্রাণ বাঁচিয়েছিল, তার কিছু গল্পও বিড়ালকে শােনাল। 
গল্প শুনে বিড়াল মুখ শুকনাে করে বলল, “আমি তাে ভাই সামান্য একটা বিড়াল মাত্র। তােমার মত অত বুদ্ধিসুদ্ধি তাে আমার নেই। কেবল একটিই কৌশল আমি জানি। সেটা যদি কাজে লাগে ভাল নাহলে মরতে হবে, উপায় কি?” 
এই বলে সে কতবার কোথায় মার খেয়েছে, তার কয়েকটা গল্প করলে। 
খেঁকশিয়াল বলল, “ভয় কিসের? আমি যতক্ষণ আছি, ততক্ষণ তুমি আমার পেছনে পেছনে থাকবে, তাহলে তােমার কোন ভয় থাকবে না। মনে কর, যদি এখনই আমাদের কেউ তাড়া করে, তা হলে তুমি কি করবে?”  
| খেকশিয়ালের কথা শেষ হতে না হতেই অমনি দেখা গেল, দূরে একদল কুকুর ছুটে আসছে, যেন তাদেরই দেখতে পেয়ে। 
বিড়াল কেবল একটা মাত্র কৌশল জানত।বিপদ দেখলে গাছে উঠে পড়ত। তাই সে সামনে একটা গাছ দেখে এক লাফেউঠে পড়ল। ডালের একটা জায়গায় পাতার আড়ালে গা-ঢাকা দিয়ে চুপ করে বসে রইল। আর সেখান থেকে দেখতে লাগল খেকশিয়ালের অবস্থা। | খেকশিয়ালের কৌশলের অভাব নেই। কিন্তু কোটি যে সে কাজে লাগাবে ঠিক করতে না করতেই কুকুরের দল এসে হাজির হলাে। তার বুদ্ধি বের করার মত আর সময় হল না। কুকুরগুলাে তাকে কামড়ে ছিড়ে টুকরাে টুকরাে করে ফেললাে। 

ময়রাডাঙায় একজনের একটি মুদির দোকান ছিল। তাই লােকটি মালপত্র বয়ে নিয়ে যাওয়ার জন্য একটি গাধা পুষেছিল। একদিন সে গঞ্জ থেকে দু’বস্তা নুন কিনে গাধার পিঠের উপর চাপিয়ে ফিরছে। পথে ছিল একটা ছােট নদী। এই নদী পায়ে হেঁটে পার হয়ে যাওয়া-আসা করতে হয়। 
নদী পার হবার সময় গাধাটির পা গেল পিছলে।পিঠে তার মালের বােঝার চাপে তাল সামলাতে না পেরে সে কাত হয়ে নদীর জলে পড়ে গেল। 
জল থেকে ঊঠে ডাঙায় এসে গাধাটি দেখতে পেল, জলের মধ্যে অনেক নুন গলে যাওয়ায় তার পিঠের বােঝা অনেকটা হালকা হয়েছে। তাই সে ভাবল ভালই হলাে। জলের মধ্যে পড়ে গিয়ে তার ভােলাভই হয়েছে। তাহলে এইভাবে সে এখন থেকে তার পিঠের বােঝা হালকা করে নেবে। দোকানদার ভারী ভারী বােঝা তার পিঠের উপর চাপিয়ে দেয়, তাই তার খুব কষ্ট হয়। এরকম চালাকি মাঝে মধ্যে না করলে তার আর বােঝা কমানাের উপায় নেই। 
দোকানদারের অনেক নুন নষ্ট হয়ে গিয়েছিল। তাই সে আবার গাধাটিকে গিয়ে গঞ্জে গেল নুন আনতে। এবার গাধা নুন নিয়ে ফেরার পথে ইচ্ছে করেই পড়ে গেল জলের মধ্যে। তাই এবারও অনেক নুন গলে যাওয়ায় বােঝা হল বেশ হালকা হয়ে। গাধাটি এজন্যে মনে মনে খুব খুশী হ’ল।। | গাধার এই শয়তানি কিন্তু দোকানদারের ধরতে দেরি হল না। সে মনে মনে বলল, “গাধা হয়ে তাের এত চালাকি। তাের চেয়েও বেশী চালাক আমি। দাঁড়া, কালই তােকে জব্দ করছি।” 
পরেরদিন দোকানদার গঞ্জ থেকে দু'বস্তা তুলাে কিনে গাধার পিঠে চাপিয়ে দিল। গাধা ফেরার পথে এবারও তার সেই বুদ্ধিকে কাজে লাগাল। সে পড়ে যাওয়ার ভান করে নদীর জলের মধ্যে গড়াগড়ি দিয়ে উঠল। 
কিন্তু হল কী? হালকা তুলাগুলাে জলে ভিজে যে দশগুণ ভারী হয়েছে। তাকে এবার অনেক বেশী ভার বইতে হবে। বেশী চালাকি করতে গিয়ে বােকা বনে গেল গাধা।অতি চালাকের গলায় দড়ি। 

সারা দুপুর মাঠে মাঠে ঘুরে একটি ষাঁড় বাড়ি ফিরছে। ঘুরে ঘুরে অনেক সে খেয়েছে তাই পেটটা তার ভরতি। একমনে সে তখন বাড়ির কথা ভাবতে ভাবতে চলেছে। সেই সময় একটা ভাঁশ এসে তার শিঙের উপর বসল। প্রথমে ষাঁড়টা কিছুই বুঝতে পারেনি। যেমন ভাবতে ভাবতে চলছিল তেমনই চলতে লাগল। 
কিছুটা দূর যাওয়ার পর যখন দেখল ষাঁড়টা কিছু বলছে না, তখন নিজে থেকেই ডাঁশটা বলল, “আসলে আমি অনেকক্ষণ উড়তে উড়তে হাঁপিয়ে পড়েছি। কাছে বসবার কোন জায়গা না পেয়ে তােমার সুন্দর শিংটা দেখে বসে পড়েছি। আগে থেকে অনুমতি নেওয়া হয়নি। দয়া করে দোষ থাকলে ক্ষমা করে দিও। আমার শরীরের ভারে পাছে তােমার কষ্ট হয় তাই বলছি। যদি মনে কর খুব ভারী লাগছে বলল, তাহলে আমি শিং ছেড়ে উড়ে চলে যাব।” 
ষাঁড় তখন হাসতে হাসতে বলল, “তুমি এতই ছােট আর হালকা যে, কখন যে আমার শিঙে বসেছ, আমি বুঝতেই পারিনি। তুমি যদি না বলতে, তাহলে আমি জানতেই পারতাম না।” 
 
একদিন একটা শেয়াল কুয়াের ধারে দাঁড়িয়ে জলের দিকে একমনে নিজের ছায়া দেখছিল। দেখতে দেখতে হঠাৎ পা ফসকে সে একেবারে কুয়াের মধ্যে পড়ে গেল। | বেচারা ওঠবার জন্যে অনেক চেষ্টা করল, কিন্তু কোন মতেই সে উঠতে পারলাে না। উঠতে না পেরে অনেক চীৎকার করল, কিন্তু তাতেও কারুর দেখা মিলল না। শেষকালে আর কোন উপায় না দেখে জলের মধ্যে পা আছড়ে জোরে জোরে শব্দ করতে লাগল। 
কিছুক্ষণ পরে একটা নেকড়ে ওই পথ দিয়ে যাচ্ছিল। কুয়াের ভিতরে কিসের যেন একটা শব্দ শুনে সে থমকে দাঁড়াল। তারপর সে উঁকি দিয়ে দেখল— একটা শেয়াল ভেতরে পড়ে ছটফট করছে। 
তখন শেয়ালটি নেকড়েকে দেখে অনুরােধ করে বলল, “বন্ধু, আমি কুয়াের মধ্যে পড়ে গেছি। তুমি আমাকে বাঁচাও।” 
 তার এই মিনতি শুনে নেকড়ে সহানুভূতি জানিয়ে বলল, “আমি কিছুতেই বুঝতে পারছি না, তােমার এমন দশা কি করে হলাে? কুয়াের মধ্যে কি তােমার কোন দরকার ছিল?” 
শেয়াল বলল, “সে সব কথা পরে হবে ভাই। এখন আমাকে এই কুয়াে থেকে উদ্ধার করাে।” * নেকড়ে দীর্ঘ নিঃশ্বাস ফেলে বলল, “তােমার এ অবস্থা দেখে সত্যি আমার খুব কান্না পাচ্ছে।” 
এই বলে নেকড়ে যে পথে এসেছিল, সেই পথে চলে গেল। নেকড়ের মুখের সহানুভূতিতে শেয়ালের প্রাণরক্ষা হলাে না। 
 বলা সহজ করা কঠিন। 

বিড়ালের উৎপাতে আর পারা যায় না। তাই তার হাত থেকে বাঁচার জন্য ইঁদুররা সব জড়াে হয়েছে। দলের সর্দার এই সভায় একটি ছােট বক্তৃতায় এই সভার উদ্দেশ্য সবাইকে বুঝিয়ে দিল। 
নিশ্চিন্তে যে একটু বেড়াবে তার মতাে উপায় নেই। কোথায় যে সে লুকিয়ে থাকে, তার কোন হদিস নেই। সুযােগ দেখেই বেরিয়ে তাদের উপর ঝাপিয়ে পড়ে। এমনি করেই বিড়ালের হাতে রােজ দু’টো-চারটে করে ইঁদুর মরলে তাদের বংশই তাে একেবারে লােপ পাবে। এর একটা প্রতিকার হওয়া দরকার। তাই এই সভাতেই ঠিক করতে হবে, কি করে ইঁদুরের চিরশত্রু বিড়ালের হাত থেকে ইদুরজাতিকে রক্ষা করা যায়। 
সর্দারের বক্তৃতার পর সকলের মতামত নেওয়া হলাে। অনেকে অনেক রকম মত প্রকাশ করল, কিন্তু কোনােটাই সকলের মনের মত হলাে না। 
টালমাটাল অবস্থায় বেশ কিছুক্ষণ কেটে গেল। শেষে একটা মােটা-সােটা গােছর ইঁদুর সভায় দাঁড়িয়ে বলল, “আমি আপনাদের একটি চমৎকার উপায় শােনাব।বিড়ালের গলায় আমরা একটি ঘন্টা বেঁধে দেব।বিড়াল যখনই যেখানে যাবে, আমরা তার ঘন্টার আওয়াজ শুনতে পাব। তখন সবাই সাবধান হয়ে পড়ব। তাহলে আমাদের সে আর মারতে পারবে না।” 
মােটা ইঁদুরের এই কথা শুনে সবাই তাে আনন্দে নেচে উঠল। সারা সভা জুড়ে একটা হৈ হৈ রব পড়ে গেল। * এমন সময় একটা বুড়াে ইঁদুর এক ধারে চুপ করে বসেছিল। সে উঠে গম্ভীর ভাবে বলল, “আপনারা একটু চুপ করুন। আমি সমস্ত কথাই শুনেছি। যুক্তিটি যে খুবই চমৎকার, তাতে কোন সন্দেহ নেই। কিন্তু একটা কথা জিজ্ঞাসা করি, ঐ বিড়ালের গলায় ঘন্টা বাঁধবে কে?” 
বুড়াে ইঁদুরের এই কথা শুনে সবার মুখ শুকিয়ে গেল। এ কথা তাে আগে কেউ ভাবেনি। 
এমন সময় খবর এল, বিড়াল ফিরে এসেছে। তখন সবাই তাড়াতাড়ি করে সভা থেকে ছুটে পালাল।