মিলি বলল, “তােমার ব্যাগের ভিতরে আর কী আছে?” 
টিটন বলল, “খিদে লাগলে খাওয়ার জন্যে আছে দুটো পেয়ারা। যদি বৃষ্টি হয় সেজন্যে আছে একটা ছােট ছাতা। একটা পানির বােতলে আছে পানি। আর আছে কয়েকটা কাগজ আর কলম।” । মিলি বলল, “ঠিক আছে। চলাে তাহলে যাই।” 
তখন টিটন আর মিলি নদীর তীর ধরে ধরে হেঁটে জঙ্গলটার কাছে গেল। জঙ্গলের ভেতর ঢুকে তারা আরাে একটু সামনে গিয়ে দেখল সেই পােড়ােবাড়ি। বাড়িটা ভেঙেচুরে গেছে। দেওয়ালের ভেতর দিয়ে গাছ। বের হয়েছে। দরজা জানালা নেই। 
টিটন আর মিলি পা টিপে টিপে ভেতরে ঢুকল। ভিতরে অন্ধকার। তখন টিটন তার ব্যাগ থেকে টর্চ-লাইটটা বের করে হাতে নেয়। সামনে একটা ভাঙা সিঁড়ি। তারা সেই সিঁড়ি দিয়ে উপরে উঠল। কোথাও কিছু নেই। মিলি বলল, “দেখা হয়েছে। এখন চল বাসায় যাই।” 
টিটন বলল, “আমি ভেবেছিলাম একটা দুইটা ভূত থাকবে। কিছুই নেই।” 
মিলি বলল, “না। কিছুই নেই। চল বাসায় যাই।” টিটন তখন গলা উঁচিয়ে বলল, “এই বাসায় কী কেউ আছে?” 
তখন তারা শুনতে পেল কে যেন বলল, “না। নাই। এই বাসায় কেউ নাই।” 
টিটন আর মিলি তখন চমকে উঠল। মিলি ভয় পেয়ে বলল, “কে কথা বলে?” 
তারা আবার শুনতে পেল, কে যেন বলল, “কেউ কথা বলে না। এখানে কেউ নাই।” | মিলি ফিস ফিস করে বলল, “নিশ্চয়ই ভূত! আমার ভয় করছে, চল বাসায় যাই।” 

টিটন বলল, “আমি কখনাে ভূত দেখিনি। এই ভূতটাকে দেখে যাই।” 
মিলি জিজ্ঞেস করল, “কেমন করে দেখবে?” টিটন বলল, “আমি ভূতটাকে ডাকব।” টিটন তখন ডাকল, বলল, “তুমি কে কথা বলছ? আমাদের সামনে এস। আমরা তােমাকে দেখতে চাই।” 
“আমাকে ব্যথা দেবে না তাে?” “না।” “আমাকে ভয় দেখাবে না তাে?” “না।” “আমাকে খামচি দেবে না তাে?” “না।” “আমাকে কাতুকুতু দেবে না তাে?” 
“না। আমরা তােমাকে কিছু করব না। আমরা শুধু তােমাকে দেখব।” 
“ঠিক আছে আমি তাহলে আসছি।” 
তখন টিটন আর মিলি দেখল, দেওয়ালের ফুটো থেকে হাঁচড় পাঁচড় করে সবুজ রঙের একটা ভূতের বাচ্চা বের হয়ে এল। ভালাে করে দেখার জন্যে টিটন যেই তার টর্চ-লাইটটা জ্বালিয়েছে অমনি ভূতের বাচ্চা দুই হাতে মুখ ঢেকে চিৎকার করে উঠল, “ও বাবাগাে! ও মাগাে! 
আমাকে মেরে ফেললাে গাে!” 
টিটন তাড়াতাড়ি টর্চ-লাইটটা নিভিয়ে ফেলে বলল, “কী হয়েছে? কী হয়েছে তােমার?” 

ভূতের বাচ্চা দুই হাতে চোখ ঢেকে চিৎকার করতে থাকে, লাফ দিতে থাকে আর কাঁদতে থাকে। কাঁদতে কাঁদতে বলে, “এখন আমার কী হবে গাে! আমার কী সর্বনাশ হল গাে! আমি এখন কোথায় যাব গাে!” 
টিটন ভয় পেয়ে বলল, “কী হয়েছে বল।” 
ভূতের বাচ্চা চোখ থেকে হাত সরিয়ে পিট পিট করে তাকিয়ে বলল, “তুমি বলেছিলে তুমি আমাকে ব্যথা দেবে না। এখন তুমি বন্দুক দিয়ে আমার চোখে গুলি করেছ। হায় হায় গাে!” 
“এটা বন্দুক না। এটা হচ্ছে টর্চ-লাইট।” 
“টর্চ-লাইট বন্দুক থেকেও খারাপ। এখন আমি চোখ দিয়ে কোনাে কিছু দেখব না।” 
“কোনাে কিছু দেখবে না?” 
“না।” ভূতের বাচ্চা ফুপিয়ে ফুপিয়ে কাঁদতে কাঁদতে বলল, “আমি তােমাকে দেখব না। তােমার পাশে যে মেয়েটা দাঁড়িয়ে আছে তাকে দেখব না। মেয়েটা যে চুলে লাল ফিতা দিয়ে বেঁধেছে সেটা দেখব না। তােমার পিঠের ব্যাগটাকে দেখব না। ঐ যে বাইরে পাখিটা উড়ে গেল সেইটাও দেখব না...” 
“কিন্তু তুমি তাে সবগুলি দেখছ। দেখে দেখে বলছ।” ভূতের বাচ্চা কান্না থামিয়ে বলল, “দেখে দেখে বলছি?” “হ্যা।” “তার মানে আমার চোখ নষ্ট হয়ে যায় নাই?” “না।” 
ভূতের বাচ্চা তখন পিট পিট করে তাদের দিকে তাকিয়ে বলল, “ঠিকই তাে বলছ! আমি আসলে দেখতে পাচ্ছি। যাক বাবা বাঁচা গেল। আমি যা ভয় পেয়েছিলাম।” 
টিটন বলল, “আমরাও ভয় পেয়েছিলাম।” 

তারপর তারা একজন আরেকজনকে ভালাে করে দেখল। ভূতের বাচ্চার সাইজ প্রায় তাদের সমান। কানদুটো অনেক বড়। গায়ের রং হালকা সবুজ। পেটটা গােল, হাত-পাগুলাে সরু সরু। দেখে ঠিক ভয় লাগে না, কেমন যেন হাসি পায়। কিন্তু টিটন আর মিলি হাসল না। 
ভূতের বাচ্চা অবাক হয়ে বলল, “হায় খােদা! তােমাদের শিং কোথায়?” 
“শিং? শিং কেন থাকবে?” “সবার শিং থাকে। এই দেখ আমার আছে।” টিটন আর মিলি দেখল ভূতের বাচ্চার মাথা থেকে দুটো ছােট ছােট শিং বের হয়ে আছে। 
| মিলি বলল, “সবার শিং থাকে না। শুধু তৃণভােজী প্রাণীদের...” 
ভূতের বাচ্চা মিলিকে থামিয়ে দিয়ে ছােট একটা লাফ দিয়ে চিৎকার করে বলল, “সবার শিং থাকে। থাকে থাকে থাকে। তােমাদের নাই সেই জন্যে তােমরা স্বীকার করছ না।” 

মিলিও তখন গলা উঁচিয়ে বলল, “থাকে না। মানুষের শিং নাই। বানরের শিং নাই। পাখিদের শিং নাই। বাঘ, সিংহ, কুকুর, বিড়ালের শিং নাই, সাপ ব্যাঙের শিং নাই...” | ভূতের বাচ্চা তখন কানে হাত দিয়ে বলল, “হয়েছে হয়েছে মানলাম, তােমার কথা মানলাম। তােমায় এতাে জোরে জোরে চিৎকার করে কথা বলতে হবে না।” 
মিলি বলল, “আমি মােটেও জোরে জোরে কথা বলছি না।” 
“বলছ কিন্তু শুনতে পাচ্ছ না। কারণ শােনার জন্যে দরকার হয় কান। তােমাদের কান নাই।” 
“কে বলেছে কান নেই?” মিলি তখন তার কান দুটো দেখিয়ে বলল, “এই যে আমার কান।” 
“ও মা! এতাে ছােট?” ভূতের বাচ্চা তখন চোখ বন্ধ করে তার পেটে হাত দিয়ে খিক খিক করে হাসতে থাকে। হাসতে হাসতে সে ভাসতে থাকে, ভাসতে ভাসতে সে একেবারে বাসার ছাদে পৌছে যায়। একটু পরে সে হাসি থামিয়ে বাসার ছাদে দুই পা দিয়ে উল্টো হয়ে দাঁড়াল। তারপর এদিক-সেদিক তাকিয়ে বলল, “তােমরা কোথায়?” 
| টিটন বলল, “এই যে আমরা এখানে।” 
গলার স্বর শুনে ভূতের বাচ্চা তাদের দিকে তাকাল, তাকিয়ে অবাক হয়ে বলল, “ও মা! তােমরা ওখানে উল্টা হয়ে দাঁড়িয়ে আছ কেন?” 
টিটন বলল, “আমরা মােটেও উল্টা হয়ে দাঁড়িয়ে নেই। আমরা সােজা হয়ে দাঁড়িয়ে আছি। তুমি উল্টা হয়ে দাঁড়িয়ে আছ তাই তােমার মনে হচ্ছে আমরা উল্টা হয়ে দাঁড়িয়ে আছি।” 
| ভূতের বাচ্চা ভাসতে ভাসতে নেমে এসে বলল, “ও আচ্ছা তাই নাকি। আজব ব্যাপার।” 

ভূতের বাচ্চা টিটন আর মিলিকে খুটিয়ে খুটিয়ে পরীক্ষা করে বলল, “এতাে ছােট ছােট কান দিয়ে তােমরা শুনতে পাও?” 
“পাই।” “ঐ যে পিঁপড়াটা যাচ্ছে তার পায়ের শব্দ শুনতে পাচ্ছ?” 
মিলি আর টিটন একজন আরেকজনের মুখের দিকে তাকাল। মিলি বলল, “পিঁপড়ার পায়ের শব্দ?” 
“হ্যা।” ভূতের বাচ্চা বলল, “আর ঐ যে ঘাসফড়িংটা হাঁচি দিল সেটা শুনেছ?” 
টিটন মাথা নাড়ল, বলল, “না শুনিনি। আমরা ওগুলাে আসলে শুনতে পাই না। আমরা শুধু একজনের কথা আরেকজন শুনতে পাই।” 
ভূতের বাচ্চা গম্ভীর মুখে বলল, “কেমন করে শুনবে? কান এতাে ছােট হলে কিছু শােনা যায় নাকি?” 
মিলি জিজ্ঞেস করল, “তােমার নাম কী?” 
“আমার নাম কটকটি।” “কটকটি?” মিলি অনেক কষ্ট করে তার হাসি চেপে রাখল। 
ভূতের বাচ্চা মাথা নেড়ে বলল, “হ্যা। আমার ছােট ভাইয়ের নাম খটখটি।” 
টিটন বলল, “তার পরের জন গটগটি?” 
কটকটি খুব অবাক হয়ে বলল, “তুমি কেমন করে জানলে? আমি তাে তােমাকে তার নাম বলি নাই।” 
টিটন বলল, “না বললেও আমরা অনুমান করতে পারি।” মিলি বলল, “হ্যা। যেমন এর পরের জনের নাম হবে ঘটঘটি।” 
কটকটি চোখ বড় বড় করে বলল, “ঠিক বলেছ! কী আশ্চর্য! কী আজব। এখন বুঝতে পেরেছি কেন সবাই বলে মানুষের বাচ্চা থেকে সাবধান। তাদের মাথাভর্তি বুদ্ধি! এতাে বুদ্ধি নিয়ে তােমরা কী কর?” 
টিটন বলল, “আসলে আমাদের বুদ্ধি খুব বেশি না।” কটকটি ভুরু কুচকে জিজ্ঞেস করল, “তােমাদের নাম কী?” 

“আমার নাম টিটন।” টিটন মিলিকে দেখিয়ে বলল, “আর এর নাম মিলি।” 
“টিটন? মিলি? এগুলাে আবার কারাে নাম হয় নাকি?” ভূতের বাচ্চা কটকটি আবার চোখ বন্ধ করে খিক খিক করে হাসতে থাকে, হাসতে হাসতে ভাসতে ভাসতে আবার সে উড়ে যাচ্ছিল, টিটন তখন সাহস করে তাকে ধরে নামিয়ে আনল।। 
একটু পরে হাসি থামিয়ে চোখ মুছে ভূতের বাচ্চা কটকটি বলল, “আজব। খুবই আজব। মানুষের বাচ্চারা বড়ই আজব।” 
টিটন কিছু বলল না। সেও যে বলতে পারে ভুতের বাচ্চারা খুবই আজব সেটা সে আর কটকটিকে জানাল না। | ঠিক তখন বাইরে দিয়ে একটা পাখি ডাকতে ডাকতে উড়ে গেল। ভূতের বাচ্চা কটকটি তখন বলল, “বাইরের আলাে কমে আসছে- চল এখন আমরা বাইরে গিয়ে খেলি।” | মিলি বলল, “আলাে কমে আসা মানে সন্ধ্যে হওয়া। সন্ধ্যে হলে আমাদের বাসায় ফিরে আসতে হয়।” 
কটকটি অবাক হয়ে বলল, “সন্ধ্যে বেলা তােমাদের বাসায় ফিরতে হয়? আমরা সন্ধ্যাবেলা বাসা থেকে বের হই। যখন অন্ধকার হয় তখন আমরা খেলি।” 
“কী খেল?” 
“আমরা যারা ছােট তারা গাবগাছ ঝকাই। পাখির বাচ্চাদের ভয় দেখাই। যারা বড় তারা গ্রামে যায় শহরে যায়। মানুষের বাচ্চাদের ভয় দেখায়।” 
“মানুষের বাচ্চাদের ভয় দেখায়?” “হ্যা।” “কেমন করে?” 
“অনেক রকম নিয়ম আছে। তােমাদের বলা যাবে না। শুনলে তােমরা ভয় পাবে।” 
মিলি টিটনকে বলল, “এখন আমাদের বাসায় যেতে হবে। দেরি হলে আব্বু আম্মু চিন্তা করবে।” 
টিটন বলল, “হ্যা। বাসায় যেতে হবে।” 

কটকটি বলল, “আরাে একটু থাকো। আমরা কয়েকটা গাবগাছকে ঝাঁকাই।” 
টিটন বলল, “উঁহ। দেরি হয়ে যাচ্ছে, বাসায় যেতে হবে।” 
টিটন আর মিলি তখন সিঁড়ি দিয়ে নামতে লাগল, কটকটি তাদের সাথে সাথে ভাসতে ভাসতে নামতে থাকে। নামতে নামতে বলল, “তােমাদের বাসায় কী কী আছে?” 

মিলি বলল, “আব্বু  আছে আম্মু আছে। কালু নামে ছােট একটা বিড়াল আছে।” 

“টিকটিকি নাই? পিঁপড়া নাই? তেলাপােকা নাই?” “আছে নিশ্চয়ই আছে। এগুলাে তাে সব বাসাতেই থাকে।” “আর কী আছে?” “বই আছে। টেলিভিশন আছে।” “গাবগাছ নাই?” 
কটকটি অবাক হয়ে বলল, “তাহলে তােমরা কোথায় বসে খাও?” “আমরা ডাইনিং টেবিলে চেয়ারে বসে খাই।” “সেটা আবার কী রকম?”। “তুমি কখনাে চেয়ার টেবিল দেখ নাই?” 
“টেলিভিশন দেখ নাই?” “না।” “বই, বইয়ের শেলফ দেখ নাই?” “না।” কটকটি চোখ বড় বড় করে বলল, “আমাকে দেখাবে?” টিটন বলল, “যদি তুমি কোনােদিন আমাদের বাসায় আস তাহলে দেখতে পাবে।” 
“তােমাদের বাসায়?” “হ্যা।” “কেউ খামচি দেবে না তাে?” “না দেবে না।” “ভয় দেখাবে না তাে?” 
“না ভয় দেখাবে না। কিন্তু তুমি যদি কোনােকিছু দেখে ভয় পাও তাহলে তাে আমাদের কিছু করার নেই।” 
ভূতের বাচ্চা কটকটি মুখ গম্ভীর করে বলল, “আমি কোনােকিছুকে ভয় পাই না।” 
“তাহলে তাে ভালাে।” 
| 

কটকটি বলল, “তাহলে তুমি কী আমাকে নিয়ে যাবে তােমাদের বাসায়?” 
টিটন মিলির দিকে তাকাল, মিলি টিটনের দিকে তাকাল। তারপর দুইজন একসাথে বলল, “চল যাই।” 
তখন ওরা তিনজন একসাথে রওনা দেয়। টিটন আর মিলি হেঁটে হেঁটে, কটকটি তাদের পাশাপাশি ভেসে ভেসে উড়ে উড়ে।। 
জঙ্গলটা পার হয়েই যখন তারা নদীর তীরে এল তখন তারা দেখতে পেল নদীর তীর ধরে কয়জন মানুষ আসছে। মিলি বলল, “সর্বনাশ!” | কটকটি বলল, “কী হয়েছে?” 
“ঐ যে কয়জন মানুষ আসছে তারা তােমাকে দেখে ভয় পেয়ে চিৎকার শুরু করবে?” 
“কেন ভয় পেয়ে চিৎকার শুরু করবে? তােমরা তাে আমাকে দেখে ভয় পেয়ে চিৎকার শুরু কর নাই।” | টিটন বলল, “আমরা তাে ছােট! ছােটরা কখনাে কোনাে কিছু দেখে ভয় পায় না। চিৎকার করে না। বড়রা একটা কিছু অন্যরকম দেখলেই ভয় পায়। চিৎকার করে।” 
কটকটি জিজ্ঞেস করল, “তাহলে আমি কী করব?” টিটন মাথা চুলকে বলল, “ঠিক বুঝতে পারছি না।” “আমি কী তােমার ব্যাগটাতে ঢুকে যাব?” টিটন অবাক হয়ে বলল, “তুমি এতাে ছােট ব্যাগে ঢুকে যেতে পারবে?” | কটকটি দাঁত বের করে হেসে বলল, “আমি হচ্ছি ভূতের বাচ্চা। আমি যে কোনাে জায়গায় ঢুকে যেতে পারি।” 
তখন সে সুড়ৎ করে টিটনের ব্যাগের ভিতর ঢুকে গেল, টিটন টেরও পেল না। শুধু শুনতে পেল কটকটি ফিসফিস করে বলছে, “তােমার ব্যাগের ভিতরে খাবার গুলি কী আমি খেতে পারি?”। 
টিটনের মনে পড়ল খিদে লাগলে খাবার জন্যে সে দুটো পেয়ারা এনেছিল। সেগুলাে খাওয়া হয় নি। টিটন বলল, “হ্যা খেতে পার।” 


কটকটি ব্যাগের ভেতরে বসে কচমচ কচমচ করে খাওয়া শুরু করল। বাসায় পৌছৈ টিটন ব্যাগটা সাবধানে তার ঘরে রেখে ফিসফিস করে কটকটিকে বলল, “কটকটি, তুমি আগেই ব্যাগ থেকে বের হয়াে না।” 
“কেন?” 
“আমার আব্বু  আম্মু তাে তােমাকে আগে কখনাে দেখেন নি হঠাৎ করে দেখলে ভয় পেতে পারেন। তাই আমি আগে তাদেরকে তােমার কথা বলে নিই। ঠিক আছে?” 
“ঠিক আছে।” “ব্যাগের ভেতরে তােমার কোনাে কষ্ট হচ্ছে না তাে?” “নাহ্! কটকটি বলল, “আমি বসে আরাম করে খাচ্ছি।” “ঠিক আছে খেতে থাক।” 
তখন টিটন আর মিলি গেল তাদের আব্বু আম্মুর কাছে। আম্মু টেলিভিশনে খবর দেখছেন, আব্বু  তার ড্রয়ারে কী জানি খুঁজছেন। টিটনকে দেখে আব্বু বললেন, “টিটন, আমি টর্চ লাইট খুঁজছি। তুই কী দেখেছিস?” 
“হ্যা আব্বু । আমার ব্যাগের ভিতরে আছে। কী করবে টর্চ লাইট দিয়ে?” 
“বাসার ছাদে এন্টেনার কানেকশানটা ছুটে গেছে, একটু দেখতে হবে।” 
আম্মু তখন টিটন আর মিলির দিকে তাকালেন, বললেন, “কী হল? তােদের চেহারা এমন ভূতের মতাে লাগছে কেন? মুখে কালি ঝুলি । শরীরে মাটি কাদা। কোথায় গিয়েছিলি?” 
টিটন বলল, “নদীর তীর ধরে জঙ্গল পর্যন্ত হেঁটে গিয়েছি।” 
মিলি বলল, “সেই জঙ্গলের ভিতরে ঢুকে দেখি একটা পােড়ােবাড়ি।” 


টিটন বলল, “সেই পােড়ােবাড়িতে ঢুকে আমরা কী দেখেছি শুনলে তুমি অবাক হয়ে যাবে!” 
আম্মু বললেন, “সেই গল্প একটু পরে শােনা যাবে। এখন দুজনেই বাথরুমে ঢােক। খুব ভালাে করে হাত মুখ ধুয়ে নে।” 
টিটন আর মিলি তখন তার আম্মুকে কটকটির কথা বলতে পারল না। বাথরুমে ঢুকে হাত মুখ ধােয়া শুরু করতে হল। 

আব্বু তখন টিটনের ঘরে গেলেন তার ব্যাগ থেকে টর্চ লাইটটা বের করতে। যেই ব্যাগটা ধরেছেন অমনি সেটা এক লাফ দিয়ে সামনে চলে গেল। আব্বু অবাক হয়ে ব্যাগটার দিকে তাকিয়ে রইলেন। একটু পরে আবার ব্যাগটা ধরতে গেলেন তখন ব্যাগটা আবার একটা লাফ দিয়ে আরাে সামনে চলে গেল। আবু তখন অবাক হয়ে বললেন, “আরে! কী হচ্ছে এখানে?” 
আম্মু পাশের ঘর থেকে বললেন, “কী হচ্ছে?” 
আব্বু বললেন, “অবাক ব্যাপার। আমি যেই টিটনের ব্যাগটা ধরতে যাই, অমনি ব্যাগটা দেয় এক লাফ!” 
আম্মু তখন দেখতে এলেন, বললেন, “একটা ব্যাগ কখনাে লাফ দিতে পারে না!” 
| আব্বু বললেন, “আমার কথা বিশ্বাস না করলে তুমি ব্যাগটা ধরার চেষ্টা কর।” 
তখন আম্মু ব্যাগটা ধরতে গেলেন আর সাথে সাথে ব্যাগটা জোরে লাফ দিয়ে সরে গেল। তখন আব্বু আর আম্মু দুই পাশ থেকে ব্যাগটাকে ধরার চেষ্টা করতে লাগলেন আর ব্যাগটাও ব্যাঙের মতাে লাফিয়ে লাফিয়ে সরে যেতে লাগল। 
ঠিক তখন টিটন আর মিলি বাথরুম থেকে বের হয়ে এসেছে, তারা অবাক হয়ে দেখল আব্বু  আর আম্মু ব্যাগটা ধরার চেষ্টা করছেন আর ব্যাগটা ব্যাঙের মতাে লাফিয়ে লাফিয়ে সরে যাচ্ছে। 
আব্বু  বললেন, “টিটন, তাের ব্যাগটা ধরার চেষ্টা করতেই সেটা লাফ দিচ্ছে। ব্যাপারটা কী?” 
টিটন বলল, “আমরা তাে সেটাই তােমাদেরকে বলতে চাচ্ছি, তােমরা সেটা শুনতে চাচ্ছ না।” 
আম্মু বললেন, “কী ব্যাপার বল।” টিটন আর মিলি তখন পুরাে ব্যাপারটা খুলে বলল। শুনে আব্বু  আর আম্মু চোখ কপালে তুলে বললেন, “কী আশ্চর্য! সত্যিকার ভূতের বাচ্চা?” 
“হ্যা। সত্যিকার ভূতের বাচ্চা।” 
আব্বু  বললেন, “আহা বেচারা। কতক্ষণ ব্যাগের ভিতর আটকা পড়ে আছে। নিশ্চয়ই গরমে সেদ্ধ হয়ে যাচ্ছে।” 

আম্মু বললেন, “কতক্ষণ কিছু খায় নি। হয়তাে খিদে পেয়েছে। ওকে বের হয়ে আসতে বল।” 
আম্মুর কথা শেষ হবার আগেই কটকটি তিড়িং করে ব্যাগের ভিতর থেকে বের হয়ে এল। তাকে দেখে আব্বু আর আম্মু প্রথমে একটু চমকে উঠলেন তাদের একটু ভয় ভয়ও করল। কিন্তু কটকটি যখন কথা বলতে শুরু করল তখন তাদের ভয় কেটে গেল। | আব্বু  বললেন, “বাবা, তােমার ব্যাগের ভিতরে বসে থাকতে কষ্ট হয়নি তাে?” 
কটকটি বলল, “আমার কোনাে কষ্ট হয় নাই।” আম্মু বললেন, “তােমার খিদে পায়নি তাে?” 
কটকটি বলল, “আমার খিদে পেয়েছিল কিন্তু ব্যাগের ভিতরে অনেক খাবার ছিল আমি সেগুলাে খেয়েছি, তাই এখন আর খিদে নাই।” 
আম্মু জিজ্ঞেস করলেন, “ব্যাগের ভিতর কী খাবার ছিল?” 
কটকটি বলল, “আমি তাে নাম জানি না। লম্বা মতােন! ভিতরে দুইটা বিচি, পুরােটা শেষ হয় নাই। এই যে এইটা-” বলে কটকটি ব্যাগের ভিতর থেকে টর্চ-লাইটটা বের করে আনল। সে টর্চ-লাইটের অর্ধেকটা খেয়ে ফেলেছে, ভিতরের ব্যাটারিগুলােকে মনে করেছে বিচি। 
আম্মু চোখ কপালে তুলে বললেন, “সর্বনাশ! তুমি টর্চ-লাইট খেয়ে ফেলেছ? এখন যদি পেট ব্যথা করে?” 
কটকটি দাঁত বের করে হেসে বলল, “আমার কখনাে পেট ব্যথা করে না । আমি গাছ, পাথর, আকাশের মেঘ, চাঁদের জোছনা সব কিছু খেতে পারি!” 
কটকটি সােফাসেট, টেলিভিশন আর বইয়ের শেলফ দেখিয়ে বলল, “আমার খিদে লাগলে এগুলােও খেয়ে ফেলতে পারব।” 
আম্মু বললেন, “তােমার এগুলাে খাওয়ার দরকার নেই। তােমার যখন খিদে পাবে আমাকে বল। আমি তােমাকে ঠিক খাবার দেব।” 
কটকটি খুশি হয়ে বলল, “ঠিক আছে।” 

টিটন আর মিলি তখন কটকটিকে সারা বাসা ঘুরিয়ে ঘুরিয়ে দেখাল। কটকটি যেটাই দেখে সেটা দেখেই অবাক হয়, তবে সবচেয়ে বেশি অবাক হলাে সিলিং ফ্যান দেখে। আনন্দে চিৎকার করে বলল, “ঘূর্ণিদোলা!” 
টিটন বলল, “না। এটা সিলিং ফ্যান। বাতাস খেতে হলে এটা চালানাে হয়।” 
কটকটি মাথা নেড়ে বলল, “না! এটা ঘূর্ণিদোলা। এটার ওপর বসতে হয় আর চরকির মতাে ঘুরতে হয়। অনেক মজা।” 
টিটন আর মিলি মাথা নেড়ে বলল, “এটা মােটেও ঘূর্ণিদোলা নয়। এখানে কেউ বসে না।” | “আমি বসি।” বলে টিটন আর মিলি কিছু করার আগেই কটকটি লাফ দিয়ে ফ্যানের উপর বসে পড়ল। ফ্যান সাঁই সাঁই করে ঘুরছে। ফ্যানের পাখা ধরে কটকটিও সাঁই সাঁই করে ঘুরছে। ঘুরতে ঘুরতে সে চিৎকার করতে লাগল, “ও বাবাগাে ও মা গাে! বাঁচাও বাঁচাও!” 
| টিটন দৌড়ে গিয়ে ফ্যানের সুইচ বন্ধ করে দিল, আস্তে আস্তে যখন ফ্যানটা থেমে গেল তখন কটকটি ফ্যানের পাখা থেকে নেমে এল। তার তখন জিব বের হয়ে গেছে আর মাথা ঘুরছে। অনেকক্ষণ লাগল তার ঠিক হতে। 
ফ্যান থেকেও বড় বিপদ হলাে যখন সে প্রথম টেলিভিশনটা দেখল। তখন সেখানে একটা সিনেমা হচ্ছে। সেই সিনেমায় দুইজন ডাকাত সিনেমার নায়ককে একটা গাছের সাথে বেঁধে লাঠি দিয়ে মারছে। সেটা দেখে কটকটি চিৎকার করে বলল, “এই যে ভাই, আপনারা ওকে মারছেন কেন?” | মিলি হি হি করে হেসে কটকটিকে বলল, “এটা টেলিভিশন। এটা সত্যি না। এখানে সিনেমা দেখাচ্ছে।” 
কটকটি মিলির কথা শুনল না, সে আরাে রেগে বলল, “ভালাে হবে কিন্তু! মারবেন না। এখনি থামেন। যদি না থামেন তাহলে কিন্তু ভালাে হবে না।” 

| সিনেমার দৃশ্যে ডাকাতরা থামল না, তারা নায়ককে মারতেই থাকল। তখন কেউ কিছু বােঝার আগেই কটকটি এক লাফ দিয়ে টেলিভিশনের ভিতরে ঢুকে গেল। 

মিলি আর টিটন অবাক হয়ে দেখল কটকটি টেলিভিশনের ভিতরে ডাকাত দুজনের সাথে মারপিট শুরু করেছে। চিৎকার চেঁচামেচি ধুমধাম শব্দ শুনে কানে তালা লেগে যাবার অবস্থা। | আব্বু  আর আম্মু ছুটে এলেন, জিজ্ঞেস করলেন, “কী হয়েছে? কী হয়েছে?” | মিলি বলল, “কটকটি টেলিভিশনের ভিতর ঢুকে ডাকাতদের সাথে মারপিট করছে। ডাকাতেরা তাকে আচ্ছা মতােন পেটাচ্ছে।” 
আব্বু  বললেন, “সর্বনাশ! এখন কী করা যায়?” টিটন বলল, “চ্যানেল বদলে দিই!” 
সে দৌড়ে চ্যানেল বদলে দিতেই সেটা হয়ে গেল ন্যাশনাল জিওগ্রাফিক চ্যানেল। সেই চ্যানেলে তখন দেখাচ্ছিল একটা রয়েল বেঙ্গল টাইগার। সেই বাঘটা কটকটিকে দেখে তার ওপর লাফিয়ে পড়ল, কটকটি তখন চিৎকার করে বলল, “ও বাবা গাে! খেয়ে ফেলল গাে!” | টিটন তাড়াতাড়ি চ্যানেল বদলে দিল। এই চ্যানেলে ছিল মশা মারার বিজ্ঞাপন। একজন মহিলা হাতে মশা মারার ওষুধ নিয়ে সেটা কটকটির মুখের মাঝে স্প্রে  করে দিল। কটকটি তখন কাশতে কাশতে হাঁচি দিতে দিতে টেলিভিশন থেকে বের হয়ে এল। আম্মু তখন কটকটিকে বাথরুমে নিয়ে সাবান দিয়ে তার মুখ ধুইয়ে দিলেন। বললেন, “অনেক হয়েছে, এখন একটু শান্ত হয়ে বস। টিটন আর মিলি এখন পড়তে বসবে। তুমি ওদের সাথে পড়।” 
পড়ার কথা শুনে কটকটির খুশি দেখে কে! সে আনন্দে চিৎকার করে বলল, “পড়ব। আমি পড়ব।” 
লেখাপড়ায় কটকটির আগ্রহ দেখে আম্মুও খুব খুশি হলেন। 
টিটন আর মিলি যখন বই বের করে পড়তে বসছে তখন কটকটি জিজ্ঞেস করল, “তােমরা পড়বে না?” 

“হা পড়ব।” মিলি বলল, “সে জন্যেই তাে আমরা বই বের করে টেবিলে বসছি।” 
কটকটি বলল, “আমি আগে পড়ি?” 
“ঠিক আছে, পড়।” বলে মিলি কটকটির দিকে একটা বই এগিয়ে দিল। কটকটি বইটা না নিয়ে এক লাফে একেবারে ছাদে উঠে গেল । তারপর দুই হাত পা ছড়িয়ে সেখান থেকে ধড়াম করে টিটন আর মিলির পড়ার টেবিলে এসে পড়ল। এত জোরে পড়ল যে পড়ার টেবিল গেল উল্টে। বই খাতা গেল ছিটকে আর কলম পেন্সিল গেল উড়ে। শব্দ শুনে পাশের ঘর থেকে আব্বু  আম্মু ছুটে এলেন, জিজ্ঞেস করলেন, “কী হয়েছে? কী হয়েছে?” | টেবিলের তলা থেকে টিটন বের হতে হতে বলল, “কিছু হয় নি। কটকটি পড়ছে।” 
আম্মু অবাক হয়ে বললেন, “পড়লে কী এতাে জোরে শব্দ হয়?” মিলি মাথায় হাত বুলাতে বুলাতে বলল, “বই তাে পড়ছে না! কটকটি উপর থেকে ধড়াম করে পড়ছে!” 
কটকটি দাঁত বের করে হাসতে হাসতে বলল, “আমি আরাে উঁচু থেকে আরাে জোরে পড়তে পারি । দেখাব তােমাদের?” 
টিটন হাত তুলে বলল, “না না। দেখাতে হবে না।” কটকটি মুখ ভার করে বলল, “কেন দেখাতে হবে না? তােমাদের তাে পড়তে কেউ না করে না। আমাকে কেন না করছ?” 
| টিটন বলল, “আমরা তাে আর তােমার মতাে করে পড়ি না! আমরা বই পড়ি।” 
“বই পড়া তাে আরাে সােজা!” কটকটিকে থামানাের আগেই সে কয়েকটা বই হাতে নিয়ে উপরে ছুড়ে দিল। বইগুলি যখন ওলট-পালট খেয়ে নিচে এসে পড়ল তখন কটকটি বলল, “এই যে, এটা হচ্ছে বই পড়া।” 

টিটন মুখ শক্ত করে বলল, “এটা মােটেও বই পড়া না। বই পড়ে এভাবে।” বলে সে একটা বই নিয়ে কয়েক লাইন পড়ে শােনাল।। 
কটকটি টিটনের দিকে তাকিয়ে বলল, “এটা তাে আরাে সােজা। আমিও পারি।” 
“পড় দেখি।” কটকটি তখন একটা বই হাতে নিল, কোনটা উল্টো কোনটা সােজা সে জানে না তাই সে বইটা ধরল উল্টো করে তারপর খানিকক্ষণ বইয়ের লেখাগুলাের দিকে তাকিয়ে থেকে বলল, “আঁকানাে বাঁকানাে প্যাচানাে প্যাচানাে ইকড়ি মিকড়ি ছােট ছােট কালা কালা বিন্দি বিন্দি লেখা...” 
টিটন বলল, “মােটেও এগুলাে বইয়ে লেখা নেই।” কটকটি বলল, “আছে।” “নেই।” কটকটি তখন বইয়ের লেখাগুলাে দেখিয়ে বলল, “এই দেখাে, বইয়ের মাঝে আঁকানাে বাঁকানাে প্যাচানাে প্যাচানাে ইকড়ি মিকড়ি ছােট ছােট কালা কালা বিন্দি বিন্দি লেখা।” 
টিটন হেসে বলল, “তুমি তাে পড়তে জান না তাই তােমার কাছে মনে হচ্ছে আঁকানাে বাঁকানাে প্যাচানাে প্যাচানাে কালা কালা বিন্দি বিন্দি লেখা। এগুলি আসলে একটা একটা অক্ষর, আর অক্ষর দিয়ে হচ্ছে লেখা।” । 
কটকটি বলল, “কী আজব ব্যাপার!” টিটন বলল, “মােটেও আজব না! তােমরা ভূতেরা লেখাপড়া কর ? তােমাদের স্কুল নাই?” 
“থাকবে না কেন? একশােবার আছে।” “সেই স্কুলে তােমরা কী শেখাে?” 

কটকটি গম্ভীর হয়ে বলল, “আমরা গাবগাছে বসে থাকা শিখি । গাবগাছ ঝাকানাে শিখি। নিচে কেউ থাকলে গাছের উপর থেকে তার উপর হিসি করা শিখি।” 
| মিলি হাসি চেপে রেখে বলল, “আর কী শিখ?” 
“বাতাসের মাঝে ডিগবাজী দেওয়া শিখি। নাকি সুরে কথা বলা শিখি। অমাবশ্যার রাতে আকাশে উড়তে শিখি।” 
“আর?” 
“চাকুম চুকুম করে চাঁদের আলাে খাওয়া শিখি। ছােট বাচ্চাদের ভয় দেখানাে শিখি।” 

টিটন বলল, “কী বললে? তােমরা ছােট বাচ্চাদের ভয় দেখাতে শিখ?” 
“হ্যা। শিখি।” মিলি বলল, “তার মানে তুমি আমাদের ভয় দেখাতে পারবে।” “একটু একটু পারব।” “দেখাও দেখি।” কটকটি তখন দাঁত মুখ খিঁচিয়ে মিলি আর টিটনকে ভয় দেখানাের চেষ্টা করল, দেখে মিলি আর টিটনের একটুও ভয় লাগল না বরং তাদের হাসি পেয়ে গেল। কিন্তু দুজনেই ভান করল যে তারা ভয় পেয়েছে। 
কটকটি বলল, “এখনাে ভালাে করে শিখি নাই। যখন আরাে বড় হব তখন আরাে ভালাে করে শিখাবে।” 
টিটন জানতে চাইল, “কী কী শিখাবে?” 
“নাক দিয়ে ধোঁয়া বের করা। মুখ দিয়ে আগুন বের করা। মাথা কেটে হাতে নিয়ে দাড়িয়ে থাকা এইসব।” 
মিলি চোখ কপালে তুলে বলল, “তুমি মাথা কেটে হাতে নিয়ে দাঁড়িয়ে থাকবে? সর্বনাশ!” 
| টিটন বলল, “কোনাে দরকার নেই। পরে কাটা মাথা জোড়া লাগাতে পারবে না তখন সারাজীবন মাথাটা হাতে নিয়ে ঘুরে বেড়াতে হবে।” 
মিলি বলল, “আরাে ভয়ঙ্কর হবে যদি তােমার কাটা মাথাটা হারিয়ে ফেল! তখন সারাজীবন মাথা ছাড়া থাকতে হবে। কিছু দেখতে পাবে না, শুনতে পারবে না, খেতে পারবে না!” 
টিটন আর মিলির কথা শুনে কটকটির খুব চিন্তা হলাে। ভয় দেখানাে শিখতে গিয়ে এরকম বিপদ হতে পারে সে কখনাে চিন্তা করে নি। 
আরেকটু রাত হলে আম্মু সবাইকে খেতে ডাকলেন। ডাইনিং টেবিলে আরেকটা চেয়ার লাগিয়ে সেখানে কটকটিকে বসতে দেওয়া হয়েছে। আম্মু তার প্লেটে ভাত দিলেন, বেগুন ভাজা দিলেন। কটকটি ভাত বেগুন ভাজা সহ পুরাে প্লেট কচকচ করে খেয়ে ফেলল। 

মিলি বলল, “কটকটি! তুমি প্লেটটা কেন খাচ্ছ? প্লেটের উপরে যেটা দেয়া হবে সেটা খাবে। প্লেটটা কেন খাচ্ছ?” 
আম্মু বললেন, “মিলি, তুই কেন কটকটিকে ডিস্টার্ব করছিস? ওর যেভাবে খেতে ইচ্ছে করে সেভাবে খেতে হয় না।” | কটকটি তখন একটা চায়ের চামচ আর গ্লাশটা কচকচ করে খেয়ে ফেলল। টিটন বলল, “কটকটি, চামচ দিয়ে খেতে হয়, চামচটা খেতে হয় না। গ্লাসে করে পানি খাবে গ্লাসটা খাবে না।” 
আম্মু তখন টিটনকে ধমক দিয়ে বললেন, “টিটন, তুই কটকটিকে তার মতাে করে খেতে দে।” তারপর কটকটির মাথায় হাত দিয়ে আদর করে বললেন, “বাবা কটকটি, তােমার যেভাবে খেতে ইচ্ছে করে সেভাবে খাও। তুমি ওদের কথা শুনাে না।” 
তখন কথা নাই বার্তা নাই হঠাৎ করে কটকটি হাউমাউ করে কাঁদতে শুরু করল। আম্মু অবাক হয়ে বললেন, “কী হয়েছে বাবা, তুমি কাঁদছ কেন?” | কটকটি কথার উত্তর না দিয়ে ডাইনিং টেবিলে মাথা রেখে ফুপিয়ে ফুপিয়ে কাঁদতে থাকে। তার চোখ থেকে টপটপ করে পানি পড়ে ডাইনিং টেবিলটা রীতিমতাে ভিজে যায়।। | টিটন আর মিলি কটকটির পাশে দাঁড়িয়ে বলল, “কী হল তােমার? কেন কাঁদছ?” 
কটকটি তখন কান্না থামিয়ে বলল, তােমার আম্মুর কথা শুনে হঠাৎ আমার মায়ের কথা মনে পড়েছে। আমি মায়ের কাছে যাব!” তারপর আবার কাঁদতে শুরু করে। 
আব্বু বললেন, “এই ব্যাপার? কটকটি, তােমার কাঁদার কোনাে দরকার নাই। চল আমরা তােমাকে তােমার মায়ের কাছে দিয়ে আসি।” 
“সত্যি দিয়ে আসবে?” “হ্যা সত্যি দিয়ে আসব।” “চল তাহলে।” 

| সেই রাত্রিবেলা আব্বু  তখন কটকটিকে নিয়ে বের হলেন। টিটন আর মিলিও তাদের সাথে রওনা দিল। 
বাইরে অন্ধকার, শুধু নক্ষত্রের একটু আলাে। নদীর তীর ধরে তারা জঙ্গলের দিকে হাঁটতে থাকে। কটকটি তখনাে ফুপিয়ে ফুপিয়ে কাঁদছে। | জঙ্গলের কাছাকাছি পৌছানাের পর তারা শুনতে পেলাে সেখানে কে যেন ইনিয়ে-বিনিয়ে কাঁদছে। মিলি বলল, “এতাে রাতে কে কাঁদে?” 
কটকটি বলল, “আমার মা। আমাকে খুঁজে না পেয়ে কাদছে।” আব্বু  বললেন, “আহা বেচারী! তাড়াতাড়ি চল।” 
জঙ্গলের ভিতর দিয়ে তারা হেঁটে হেঁটে পােড়ােবাড়িটার কাছে পৌছালাে। আবছা অন্ধকারে দেখতে পেল বারান্দায় বসে সাদা শাড়ি পরা একজন ইনিয়ে বিনিয়ে কাঁদছে। নিশ্চয়ই কটকটির মা। | কটকটি তখন এক দৌড়ে তার মায়ের কাছে ছুটে গেল। টিটন, মিলি আর তার আব্বু  দেখলেন কটকটির মা তার বাচ্চাকে বুকে চেপে ধরেছে। ইনিয়ে বিনিয়ে কান্নাটা বন্ধ হয়ে গেল। একটু পরে তারা শুনতে পেল কটকটি খিল খিল করে হাসছে। 
টিটন আর মিলি আব্বুর পাশে অন্ধকারে দাঁড়িয়ে ভূতের বাচ্চার হাসি শুনতে লাগল। আজকে সারাদিনে তারা দেখেছে ভূতের বাচ্চা কটকটি অনেক কিছু করতে পারে, কিন্তু সে যে এতাে সুন্দর করে হাসতে পারে সেটা তারা কোনােদিন চিন্তাও করেনি!