বনের ভেতর বাস করে।
 খেঁকশেয়ালের ছা
হাঁস-মুরগী পেলে পরেই
 জাপটে ধরে পা। 
অবশ্য সে বনে শুধু খেঁকশেয়ালই থাকে না। শেয়াল, পাতি-শেয়াল, গাধা, ঘােড়া, হরিণ আরাে অনেক জানােয়ারই বাস করে। থাকে সবাই মিলে-মিশে। খায়-দায়, ঘুরে বেড়ায়। আরামে-সুখে দিন কাটে তাদের। 
একদিন বনের মধ্যে ঘােড়ারা কচি কচি ঘাস খাচ্ছিল। অনেকগুলাে গাধাও চরে বেড়াচ্ছিল। হরিণরা সবুজ কচি কচি পাতা চিবুচ্ছিল। 
পাতিশেয়ালরা ওঁৎ পেতে ছিল এদিক ওদিক,দু’-একটা ঘর-পালানাে হাস-মুরগীর আশায়। এমন সময় একটা চালাক শেয়াল উঁচু মত একটা মাটির ঢিবির ওপর উঠে বললাে  

আমি সবার রাজা, সবাই আমার প্রজা। 
করলে মাের পূজা 
সবাই পাবে সাজা।
 সবাই চোখ তুলে চাইলাে। সবাই শুনলাে কথাটা। বেশ মজাই লাগলাে সকলের কাছে। 
সবাই বললাে 
শেয়াল এখন মােদের রাজা,
 আমরা সবাই তাঁরই প্রজা, 
করবাে সবাই তাঁরই পূজা। এতােদিন তাদের কোন রাজা ছিল না। তাই এখন তারা রাজা পেয়ে বেজায় খুশি। 
বনের মধ্যে একদিন আগুন লাগলাে, সে কী আগুন!কিছুক্ষণের মধ্যে সব গাছপালা জ্বলে উঠলাে দাউ দাউ করে। সবাই পালাতে লাগলাে। কিন্তু কোথায় যাবে ? সব দিকেই যে আগুন! 
তারা শেয়াল রাজার কাছে এসে বললাে 

শেয়াল রাজা, শােনাে ওগাে শােনাে, বনের মাঝে লাগলাে আগুন কেনাে? নেভাও তারে যেমনি করে পারাে, তোমার পূজা করবাে মােরা আরাে। 
শেয়াল রাজাতাে ভেবে অস্থির। কেমন করে লাগলাে আগুন? আর কেমন করেই বা তা নেভানাে যায় ?অনেক ভেবে-চিন্তে রাজা বললাে ‘আমি তােমাদের রাজা, একথা ঠিক। তােমরা আমার প্রজা, একথাও ঠিক। কিন্তু আগুন কেমন করে নেভানাে যায় এ ব্যাপারে আমি ভেবে দেখছি। তােমরা এখন যাও। 
দেখতে দেখতে হঠাৎ বৃষ্টি নামলাে মুষলধারে। গাছ-পালা, ঝােপ-ঝাড়ের আগুন নিভে গেলাে। বনের পশুরা বেঁচে গেলাে এ যাত্রায়। সুযােগ বুঝে শেয়াল রাজা চিৎকার করে বললাে 
দ্যাখাে আমি বনের রাজা। কেমন করে আগুন নেভাই, অবাক চোখে চেয়ে দ্যাখাে তােমরা সবাই, তােমরা সবাই। 

আগুন তাে নিভলাে, কিন্তু বৃষ্টি যে আর থামে না! 
আকাশ ভেঙে বৃষ্টি নামছে। সারাটা বন বুঝি ভেসে যাবে। খেঁকশেয়ালের গর্তগুলাে ভরে গেলাে পানিতে। বাচ্চাগুলাে ‘কেয়া-হুয়া’ ‘কেয়া-হুয়া’ করে কাদতে লাগলাে। অনেক বাচ্চা পানিতে ডুবে মরলাে। পাতি-শেয়ালদের বড় বড় গর্তও পানিতে গেলাে ভরে। তাদেরও অনেক বাচ্চা-কাচ্চা মারা গেলাে। হরিণ, ঘােড়া, গাধা, সবাই পানির। মধ্যে ঠাণ্ডায় কাঁপতে লাগলো! 
শেয়াল রাজা একটা টিলার ওপর পা ছড়িয়ে বসেছিল। সবাই তার কাছে গিয়ে জড়াে হলাে।  তারা বললাে
শেয়াল রাজা, শেয়াল রাজা, আমরা সবাই তােমার প্রজা। বৃষ্টি এবার করলাে সারা, 
আমরা বুঝি পড়বাে মারা। বৃষ্টি ঝরতে লাগলাে-একদিন, দু’দিন, তিনদিন। চারদিনের দিন বৃষ্টি থামলাে। আকাশ ফর্শা পাঁচ দিনের দিন। 
ছ’ দিনের দিন সব শেয়াল, গাধা, হরিণ, ঘােড়া এক জায়গায় এসে দাঁড়ালাে। শেয়ালের বংশের অর্ধেক সাবাড় হয়ে গেছে। বাকি অর্ধেক কাঁদছে হাউ মাউ করে। গাধা, ঘােড়া, হরিণদেরও অনেক মারা গিয়েছিল। তারাও কাও-মাও করে জুড়ে দিয়েছে কান্না। শেয়াল রাজা লেজ দাবিয়ে মাথা হেঁট করে বসেছিল। করার কিছুই ছিলাে না তার। 
সবাই চিৎকার করে বললাে 
শেয়াল রাজা, শেয়াল রাজা, কেমন তরাে তুমি রাজা? পানির তােড়ে আমরা মরি, 
তুমি থাকো টিলায় চড়ি! | শেয়াল রাজা কি জবাব দেবে ? মুখ নিচু করে বসে রইলাে। 
সবাই বললাে তখন তুমি আমাদের রাজা নও। আমরাও তােমার প্রজা নই। তুমি কিছুই করতে পারাে না। কাজেই তােমার মতাে রাজার আমাদের কোনাে দরকার নেই। 
এখন তারা নতুন রাজা ঠিক করতে চাইলাে। 
বনের কিনারে একটি সুন্দর হরিণ চরে বেড়াচ্ছিল। কচি কচি ঘাস মুখে নিয়ে খুব চিবােচ্ছিল সে কয়েক দিন না খেয়ে থাকার পর। তাই কোনাে দিকে তাকাচ্ছিল না। সবাই বললাে এ-ই আমাদের রাজা। চলাে আমরা একে সালাম করি গে। 

সুন্দর হরিণটার কাছে গেলাে সকলে। তােমরা কি মনে কর আসলে? অবাক হয়ে প্রশ্ন করলাে হরিণ। বললাে সবাই 
তুমিই মােদের রাজা আমরা তােমার প্রজা। 
করবাে তােমার পূজা। | এইনা শুনে হরিণ বেজায় খুশী! এমন কথা আগে কোনােদিন শােনেনি সে। ঘাস খাওয়া ভুলে গিয়ে আনন্দে সে দিলাে এক লাফ। ছুটোছুটি করলাে অনেকক্ষণ। তারপর বললাে 
জানি জানি, আমি জানি, তােমাদের তাে প্ৰজাই মানি। যদি সবাই ভালাই চাও, 
আমাকেই সালাম দাও। সবাই সামনের দিকে মাথা নুইয়ে হরিণকে সালাম করলাে। তারপর বললাে হরিণ রাজা, আমরা সবাই তাে তােমার প্রজা। আমরা তােমার কথা মেনে চলবাে। কিন্তু বর্ষার পানিতে আমাদের অনেকে মারা পড়েছে। তুমি দয়া করে তাদেরকে বাঁচিয়ে দাও। 

 তাহলে আমাদের সংখ্যা আবার বেড়ে যাবে। আমরা সব দুঃখ ভুলে যাবাে। মনের আনন্দে আমরা আবার চরে বেড়াতে পারবাে বনের মধ্যে। 
হরিণ রাজা কিছুক্ষণ ভাবলাে। তারপর বললাে যারা মরে গেছে তারা সবাই শেয়ালকে রাজা মানতাে। শেয়াল রাজাই তাদেরকে বাঁচিয়ে দিতে পারতাে। এখন আমি তাদেরকে কেমন করে বাঁচাই। আমার প্রজাদের কেউ মারা পড়লে আমি তাকে বাঁচিয়ে তুলবাে। 
হরিণ রাজার কথা বুঝতে পারলাে সকলে। চুপ করে গেলাে সবাই। ফিসফাস করে নিজেদের মধ্যে কিছু আলাপ করে বললাে 
এই বনেতে এবার হতে তােমায় রাজা মানি, হয় না যেন আর কখনাে আমাদের জীবন হানি। নতুন রাজার অধীনে সবকিছু ঠিক মতাে চললাে কিছুদিন। বনের রাজ্যে আবার ফিরে এলাে আনন্দ। 
এক শীতের দিনে সবাই বাইরে বের হয়ে রােদ পােহাচ্ছিল। হঠাৎ গুড়ম গুড়ম আওয়াজে সমস্ত বন কেঁপে উঠলাে। বনের সকলে ভীষণ ভয় পেয়ে গেলাে। এ আবার কিন্তু উৎপাত শুরু হলাে বনের রাজ্যে! –ভাবলাে সবাই। 
তবু তাদের কেউ কেউ বললাে 
মােদের রাজা,হরিণ রাজা জেনাে, 
কেউ পেয়ােনা একটুও ভয় কোনাে। | সবাই বললাে চলাে, হরিণ রাজার কাছে চলাে। হরিণ রাজাই বলতে পারবে, আমরা আবার কোন্ বিপদের মুখে পড়লাম। হরিণ রাজাই এ বিপদ থেকে আমাদের বাঁচাতে পারবে। | সবাই হাজির হলাে হরিণ রাজার কাছে। কিন্তু রাজার অবস্থা দেখে সবার চোখ ছানাবড়া। হরিণ রাজা তাে চিৎপটাং ! তার বুক থেকে গলগল করে রক্ত বেরুচ্ছে। দু চারবার হাত-পা ছুড়েই রাজার দফা শেষ। 
বুঝলাে সবাই বনে শিকারী এসে গেছে। এখন পালাতে হবে। যে যার গর্ত আর নিরাপদ জায়গার দিকে ছুটতে লাগলাে। শিকারীরা এসে হরিণ রাজার ঠ্যাং ধরে টেনে নিয়ে গেলাে। 
পরদিন ঘর থেকে বেরুলাে সবাই ভয়ে ভয়ে। একটা বুড়াে শেয়াল বললাে  প্রজাদের বাঁচাবার আগেই হরিণ রাজার প্রাণ গেলাে। এখন আমাদের রাজা হবে কে? 
সকলে বললাে  তাইতাে ! তাইতাে ! এখন আমাদের রাজা হবে কে ? কে হবে। আমাদের রাজা ? 
আবার বনের সবাই বের হয়ে পড়লাে রাজার খোঁজে। একটা পুরনাে বটগাছের ওপর বসেছিল একটা বুড়াে দাড়কাক। তার কাছে হাজির হলাে সকলে 
বুড়াে দাঁড়কাক, বুড়াে দাঁড়কাক শােনাে, কুল-কিনারা পাচ্ছি না যে কোনাে! 
যদিও মােরা প্রজা, 
নেই আমাদের রাজা। দাও বলে দাও, কোথায় মারা যাবাে? 
কোথায় থাকে মােদের রাজা, কোথায় গেলে পাবাে? গাছের মগডালে বসে কাক কয়েক বার মাথা দোলালাে। ডান পাটা দিয়ে মাথাটা চুলকালাে ক’বার। তারপর বললাে 
নেই তােমাদের এবার হতে রাজা, নও তােমরা এবার কারাে প্রজা। 
কেউ ভেবােনা পরের কথা, নিজেই বােঝাে নিজের ব্যথা। কাকের কথায় সবার চমক ভাংলাে। তাইতাে ! আমরা নিজেরাই তাে রাজা হতে পারি নিজেদের?সবাই খুশী হলাে খুব। আনন্দে নাচতে লাগলাে। গেয়ে উঠলাে সবাই 
আমরা তাে নই কারাে প্রজা, 
আমরা সবাই মােদের রাজা। কাকতখন ব্যস্ত হয়ে বললাে  থামাে, থামাে। চুপ করলাে সবাই। দাঁড়কাক বললাে সবাই রাজা হয়ে তাে গেলে। এখন তােমাদের ঝগড়া-বিবাদগুলাে মেটাবে কে? সবাই রাজা হয়ে গেলে তােমরা কার কথাই-বা মেনে চলবে ? তাই আমার পরামর্শ মতাে কাজ করাে তােমরা সকলে। তােমাদের নিজেদের মধ্যে যে সবচেয়ে বেশী বুদ্ধিমান, তাকে বেছে নাও। নিজেদের নেতা বানিয়ে নাও তাকে। তােমরা যেভাবে চাইবে, তেমনি চালাবে সে তােমাদের। ফলে সে তােমাদের নেতা হলেও তােমরাই আসলে হবে রাজা। 
সবাই আনন্দে লাফাতে লাগলাে। শেয়ালগুলাে হুক্কা হুয়া, হুক্কা হুয়া করে ডেকে উঠলাে। গাধারা পোঁ পোঁ করে চক্কর দিলাে ক’বার। ঘােড়ারা লাফালাে চিহি চিহি করে। কাকটার যা বুদ্ধি! ভাবলাে ওরা। 
একটা শেয়াল গান ধরলাে 
সবাই যখন রাজা, 
আমিও তখন তাই। ঘােড়া তাল মেলালাে
আমিও হলাম রাজা, 
তাইরে নাইরে নাই! একটা হরিণ এসে ধরলাে নাচ
আহা, কি মজা! আমিও রাজা ভাই। 
তাইরে নাইরে নাই! মােটকথা, সবাই চেঁচালাে, গাইলাে আর নাচলাে যার যেমন খুশী। গলা ফুলিয়ে চিৎকার করে আকাশ ফাটালাে তারা। শেষটায় লেগে গেলাে হৈ-চৈ। এর শিঙে ওর পেটে  লাগে। ওর লাথিতে এ হুমড়ি খেয়ে পড়ে। একজনের লেজের বাড়িতে আর একজনের মেজাজ যায় বিগড়ে। মানে একটা ছােটখাটো যুদ্ধ লেগে গেলাে।। একটা বুড়াে শেয়াল আর এক বেচারা রােগা পটকা গাধা অক্কা পেলাে সেখানেই। 
সেই বুড়াে কাকটা মগডালে বসে পশুদের এই লড়াই দেখছিল। লড়াই করতে করতে যখন সবাই ক্লান্ত হয়ে পড়েছে তখন কাক নীচের ডালে নেমে এলাে। তারপর চেঁচিয়ে বললাে 
তােমরা সবাই এমনি করে লড়াই না করে মিলেমিশে কাজ করাে।আর তােমরা নিজেদের মধ্যে ভােটাভুটি করে নাও। যে সবচেয়ে বেশী ভােট পাবে, সে হবে নেতা। | তারপর আমতা আমতা করে বললাে কাক ও চাও তাে আমিও এই ভােটে দাঁড়াতে পারি। 
রাজী হয়ে গেলাে সবাই। নতুন ধরনের ব্যাপার তাে? সবারই ভালাে লাগলাে !যা হােক, ভােটাভুটিতে জিতলাে শেষটায় কাকই। - এবার কাক বক্তৃতা দিতে লাগলাে তােমরা সবাই যখন আমার প্রজা তখন মিলেমিশে কাজ করাে। তােমাদের যার যে রকম সামর্থ সে সেরকমই শিকার করবে।আর তাতে বাধা দিতে পারবে না কেউ। 
একথা শুনে আনন্দ আর ধরে না তাদের। গেয়ে উঠলাে সবাই
কাক আমাদের রাজা, 
আমরা নিজের রাজা।বনের রাজ্যে দিনের পর রাত আর রাতের পর দিন গড়িয়ে যায়। কাক রাজার কথামতাে সবাই চলতে লাগলাে। কিন্তু জোয়ান ও বলিষ্ঠ পশুদের হলাে পােয়াবারাে, তারা ইচ্ছে মতাে শিকার করে। কাউকে ভাগ না দিয়ে খায়। দুর্বল আর বুড়াে পশুরা খাটতেও পারতাে না, খেতেও পারতাে না। ফলে হাহাকার পড়ে গেলাে আবার বনের রাজ্যে। 
দুর্বলরা জোট বেঁধে এসে নালিশ করলাে রাজার কাছে? 
কাক রাজা, কাক রাজা, আমরা সবাই তােমার প্রজা। | কেউ খেতে পায় অনেক করে, পেয়ে কেউ ক্ষুধায় মরে। বনের রাজ্যে এ অবিচার 
আর কিছুদিন চললে, সবাই হবে মরে সাবাড় কেউ কিছু না-বললে। 

কাক উত্তর দিলাে তাইতাে ! এতাে সত্যিই অবিচার! 
কাক বনের সব পশুদের ডেকে পাঠালাে। সবাই এসে গেলে বললাে  
দেখাে, তােমাদের একটা কথা ভাবা উচিত। তােমরা সবাই সবার ভাই। অথচ তােমাদের কেউ বেশী খাবে, কেউ না খেয়ে মরবে, এটা কি করে হতে পারে ? তােমাদের সবার সমান। সমান খাওয়া উচিত। এখন থেকে সবাই শিকার করে সব এনে হাজির করবে আমার সামনে। আমি তা থেকে সকলকে সমানভাবে ভাগ করে দেবাে। 
| তাই হলাে। সবাই শিকার করে যা পেতাে তার সব এনে রাখতে কাক রাজার সামনে। কাক তখন তার কিছু ভাগ-বাটোয়ারা করে দিতাে। সবার মধ্যে। কিছু খেতে নিজে, আর কিছু দিতাে তার ছেলে-পুলে, নাতি-নাতনীদেরকে। জমিয়েও রাখতাে সে নিজের জন্যে কিছু কিছু করে। | এসব দেখে শেয়ালদের কেউ কেউ ভাবলাে, শিকার না করেই যদি পা’র ওপর পা তুলে দিন কাটানাে যায় তাহলে আর শিকার করে লাভ কি ? তারা ভাবলাে, বড় বড় মােরগকে আমরা ফাঁদে আটকাই কত কষ্ট করে, আর ভাগের বেলায় আমরা পাই অন্যদের মতই অল্প অল্প। এ কেমন ধরনের সুবিচার? ঠিক আছে, আমরা আর এসবে নেই। 
ফলে এরপর হতে শিকারকারী প্রাণীর সংখ্যা কমে আসতে লাগলাে, যদিও খাবার সময় লাইন লাগাতাে সবাই। 
কাক রাজা এ অবস্থা দেখে আঁটলাে এক ফন্দী। এতদিনের জমানাে খাবারগুলাে  গােপনে গােপনে ফেললাে সরিয়ে। তারপর সুবিধে মতাে সময়ে অন্য এক বনে গেলাে পালিয়ে। 
খোজ-খোজ। কিন্তু কাক রাজাকে পেলাে না কেউ কোথাও। সবাই তখন ক্লান্ত হয়ে সুর ধরলাে 
কে দেবে আজ খাবার-দাবার, 
কোথায় গেলাে রাজা এবার 
 বসে বসে খেয়ে অনেকে আলসে হয়ে গিয়েছিল। ওরা চাইলাে না খাবার জোগাড় করার জন্যে আবার কাজ করতে।ওরা ভাবছিল, কাক রাজার ভাড়ার থাকতে চিন্তা কি ? কিন্তু কোথায় কাকরাজা ? কোথায় ভাড়ার ? ক্ষিধেয় অস্থির হয়ে গাধা চেঁচালাে  
শেয়াল, হরিণ, কাক, কেউতাে রাজা নয়, মােরাও নিজেদের নই রাজা নিশ্চয়। তাইতাে ! ব্যাপারটাতাে তাই দাড়াচ্ছে ! হঠাৎ সবার মনে পড়লাে বনের কিনারে সেই বুড়াে ময়ূরের কথা। একজন বললাে চলাে, আমরা সবাই দল বেঁধে তার কাছে। যাই। জেনে নেই, কি করতে হবে আমাদের। 
বুড়াে ময়ূর থাকতাে সেখানে একাই। মেলামেশাও করতাে না কারাে সাথে খুব একটা। কারাে সাথে সে যােগ দেয়নি। রাজা মানেনি শেয়ালকে, রাজা মানেনি। হরিণকে, রাজা মানেনি কাককেও। 
বরাবর ময়ূর বলে বেড়াতাে দ্যাখাে, শেয়াল আমাদের রাজা নয়, হরিণ রাজা নয়, কাকও আমাদের রাজা নয়। আমরাও নিজেদের রাজা হতে পারিনে। বরং আমরা সব্বাই হচ্ছি গে’ প্রজা। 
তার কথা শুনে সবাই হেসে বলেছিল ও ‘ময়ূরের বুদ্ধি সুদ্ধি লােপ পেয়ে গেছে। তার কথা অত্যন্ত সেকেলে, এযুগে ওসব কথা চলে না।' 
কিন্তু ময়ূরের কথার নড়চড় হয়নি। সে সবসময় এক কথাই বলে ? 
কেউ নয় রাজা, কেউ নয় রাজা, আমরা ও তােমরা সব্বাই প্রজা। 
এবার ওরা আবার ময়ূরের কাছে গেলাে দল বেঁধে। ময়ূর কি যেন ভাবছিল চুপ করে বসে। ওরা তার কাছে গিয়ে বললাে  ময়ুর ভায়া সবার চেয়েই গুণী তুমি যে, 
 দাও, বলে দাও, মােদের আসল রাজা কে? গুণী ময়ূর কিছুক্ষণ চুপ থেকে বললাে  তােমরা কোনােদিন আমার কথায় কান দাওনি। তােমাদের রাজা একজন। মাত্র একজন। তিনি হলেন আল্লাহ্। তিনিই সবার রাজা। তােমার, আমার সকলের। আর কেউ রাজা হতে পারে না। 
জীবন দেন তিনি। মৃত্যু দেন তিনি, সবার আহার তিনিই যােগান সবার প্রতি দৃষ্টি রাখেন তিনি। চাঁদ সুরুজ আর লক্ষ কোটি তারা তারায় তারায় বনের আকাশ ভরা, গাছ গাছালি সবই যে তাঁর সৃষ্টি আকাশ থেকে ঝরান তিনি বৃষ্টি, যখন তিনি চান অঝাের ধারায় ঝরান অফুরান। 
ফল-মূল আর নানা রকম খাদ্য সুবাস ভরা নানা জাতের ফুল, সুনীল আকাশ সাত রঙা রংধনু সৃষ্টি এসব তারি নেই যে এদের তুলনা। বিশাল সাগর আকাশ ছোঁয়া পাহাড় বন বনানী এই পৃথিবী মালিক তিনি সবার। আমার তােমার সবার মালিক একাই তিনি সবার মালিক, তিনিই প্রভু তিনিই রাজা, আল্লাহ ছাড়া নেই প্রভু আর আমরা সবাই তাঁরি প্রজা। জ্ঞানী ময়ূরের কথা শুনলে সবাই চুপ করে। ভুল বুঝতে পারলাে নিজেদের। সকলে বলে উঠলাে এক সাথে
তিনিই মােদের প্রভু, তিনিই মােদের রাজা, আল্লাহ ছাড়া নেই প্রভু আর। 
আমরা সবাই তারই প্রজা। সবাই নিস্তব্ধ হয়ে শুনলাে জ্ঞানী ময়ূরের কথা। তাহলে কি সত্যিই এতােদিন ভুল করে এসেছে তারা ? সত্যিই তাে ! যতগুলাে রাজা তারা বানিয়েছে এ পর্যন্ত, তাদের কেউ শান্তি আনতে পারেনি তাদের রাজ্যে। শুধু অশান্তিতে আর অনাচারে মরবার যােগাড় হয়েছে সবার। ভােগান্তিই সার হয়েছে সবকিছুতে। ঠিকই বলেছে জ্ঞানী ময়ূর। 
নীরবতা ভেঙে শেয়াল বললাে আমরা আসলে আল্লাহরই প্রজা, আর তিনিই আমাদের রাজা, একথা বুঝতে পেরেছি আমরা এখন। শুধু শুধুই এতােদিন কষ্ট করলাম আমরা। এবার তিনিই আমাদের চালাবেন ঠিকমতাে। 
গাধা তার গলা বাড়িয়ে সায় দিলাে শেয়ালের কথায়। ও শেয়াল ঠিকই বলেছে। আমাদের রাজা আল্লাহ। তিনিই আমাদের চালাবেন ঠিকমতাে এবার থেকে। তিনিই মেটাবেন আমাদের ঝগড়া-ঝাটি। তিনি আমাদের খাবার-দাবারের ব্যবস্থা করবেন। আর কোনাে চিন্তা নেই আমাদের। 
আর কোনাে চিন্তা নেই। তিনিই চালাবেন এবার আমাদের। সবাই বললাে এক সাথে। 
সকলে চুপ করলে জ্ঞানী ময়ূর বললাে  হ্যাঁ,ভাই। তােমরা ঠিকই বলছে। তিনিই চালাবেন আমাদের, যদি আমরা তাকেই রাজা মেনে নিয়ে তার হুকুম মতাে চলি। কিন্তু আল্লাহকে কেউতাে দেখতে পায় না। আল্লাহর হুকুম চলবে কিভাবে? তাই শােনাে, যে যার মতাে আল্লাহর হুকুম মেনে চললে বিশৃঙ্খলা দেখা দেবে। তাই দেখতে হবে কে আমাদের মধ্যে সবচেয়ে ভালাে। কাকে আমরা বেশী পছন্দ করি। আমাদের নিজেদের মধ্যে পরামর্শ করে তাকেই আমাদের সরদার করে নিতে হবে। সেই সরদারই দেখাশােনা করবে, কে আল্লাহর হুকুম মতাে চলছে, আর কে চলছে না। 
খুব ভালাে লাগলাে কথাগুলাে সকলের। একটা পাতি-শেয়াল উঠে দাঁড়িয়ে বললাে কিন্তু সরদার কি একাই পারবে এতসব কাজ করতে ? হিমসিম খেয়ে যাবে না সে। এতােবড় কাজ করতে গিয়ে ? | জ্ঞানী ময়ুর হেসে বললাে ঠিকই বলেছাে ভাই। তাই সরদারকে একা ছেড়ে দেবাে আমরা। তার কাজে সাহায্য করার জন্যে তােমরা বেছে নেবে তােমাদের মাঝ থেকেই কয়েকজনকে। সরদার কখনাে ভুল করলে তারা তাকে সুধরে দেবে। আর ভালাে কাজ করলে তাকে সাহায্য করবে। সবার যিনি রাজা তারই নির্দেশে চলবে সবকিছু। আর তাহলেই আমরা সুখ আর শান্তিতে থাকতে পারবাে। চিন্তা থাকবে আমাদের আর কোনাে। 
বনের সকলে মেনে নিল এই নিয়ম। 
রাজ্যটাতে শান্তি এলাে সবাই পেলাে সুখ, সরদার আর রাজ্য জুড়ে সবার হাসিমুখ। 
