প্রকৃতির বিভিন্ন উপাদান নিয়ে প্রাকৃতিক পরিবেশ গঠিত হয়। প্রকৃতির উপাদানগুলাে হলাে মাটি, পানি, বাতাস, তাপ, আলাে, গাছপালা, সাগর-মহাসাগর, নদী, পশু-পাখি ইত্যাদি। পৃথিবীর বিভিন্ন অঞ্চলের প্রাকৃতিক পরিবেশের মধ্যে বৈচিত্র্য রয়েছে। কোনাে অঞ্চল তুষারে ঢাকা। আবার কোনাে কোনাে অঞ্চল শুষ্ক মরুভূমি। বিভিন্ন স্থানের জলবায়ুর মধ্যেও রয়েছে ভিন্নতা। কোথাও জলবায়ু শীতল আবার কোথাও উষ্ণ। কোনাে স্থান শুষ্ক, কোথাও বৃষ্টির পরিমাণ বেশি। 
 বাংলাদেশের উত্তর ও দক্ষিণ অঞ্চলের প্রাকৃতিক পরিবেশে ভিন্নতা রয়েছে। উত্তর অঞ্চলের ভূমি উঁচু, নদ-নদীর সংখ্যা কম। গ্রীষ্মকালে অনেক গরম পড়ে। শীতকালে বেশ ঠাণ্ডা পড়ে। আবার দেশের দক্ষিণ অঞ্চলের ভূমি নিচু, সেখানে অনেক নদী মিলিত হয়েছে। নদীর কারণে এ অঞ্চলে বন্যার প্রবণতা বেশি। 

মানুষের সৃষ্ট উপাদান নিয়ে সামাজিক পরিবেশ গঠিত হয়। যেমন, বাড়ি, বিদ্যালয়, খেলার মাঠ ইত্যাদি। একই সাথে সমাজের বিভিন্ন কাজ যেমন, কৃষি এবং পরিবহন ব্যবস্থাও সামাজিক পরিবেশের অংশ। আমাদের সামাজিক পরিবেশ প্রাকৃতিক পরিবেশের উপর নির্ভরশীল। কোনাে অঞ্চলে ঠাণ্ডা বেশি আবার কোনাে অঞ্চলে গরম বেশি। যেখানে শীত বেশি সেখানে আমরা শীতের প্রকোপ থেকে রক্ষা পাওয়ার জন্য মােটা জামা কাপড় পরি।এ সময়ে আমরা ভিন্ন ধরনের খাবার খাই। এমনভাবে ঘর বাড়ি তৈরি করি যেন ঘর গরম থাকে। শুষ্ক এলাকায় গাছ ও ফসল কম জন্মে। এছাড়া যেসব এলাকায় জলাশয় ও নদ-নদী বেশি, সেসব এলাকায় মাছের চাষ বেশি হয় এবং সহজেই সেচের কাজও করা যায়। 
এ ধরনের প্রাকৃতিক পরিবেশে চাষের কাজ হয় বেশি । যেখানে জলাশয় ও নদ-নদী বেশি সেখানে পরিবহনে প্রধান মাধ্যম নৌকা। সামাজিক পরিবেশও প্রকৃতির উপর প্রভাব ফেলে। তাই আমাদের পরিবেশ নিয়ে সচেতন হতে হবে। আমাদের বেশি করে গাছ লাগানাে উচিত। প্রচুর গাছপালা থাকলে আবহাওয়া ঠান্ডা থাকে এবং বৃষ্টিপাত হয়। বৃষ্টি মাটির জন্য উপকারী। গাছ থেকে আমরা বাড়ি ও আসবাবপত্র তৈরির কাঠ পাই। 

পরিবারে আমরা সবাই মিলেমিশে শান্তিতে বসবাস করি। মা-বাবা ও ভাই-বােন নিয়ে আমাদের পরিবার। কোনাে কোনাে পরিবারে দাদা-দাদি ও অন্যান্য আত্মীয় পরিজন থাকেন। আমরা যেমন আমাদের মা-বাবাকে শ্রদ্ধা করি, তেমনি তারাও তাদের পিতা-মাতাকে শ্রদ্ধা করেন ও ভালােবাসেন। 
একটি পরিবারে মেয়ে ও ছেলে শিশু সবাই সমান। সবারই শিক্ষা গ্রহণ করার অধিকার আছে। পরিবারের বিভিন্ন কাজে ছেলে-মেয়ে সকলেরই অংশগ্রহণ করা প্রয়ােজন। বর্তমান সময়ে নারী ও পুরুষ সবাই ঘরে ও বাইরে কাজ করেন। সবখানেই নারী ও পুরুষকে সমান চোখে দেখা উচিত। নারী ও পুরুষ উভয়ের সব ধরনের কাজ করার যােগ্যতা রয়েছে। আমাদের দেশের মােট জনসংখ্যার প্রায় অর্ধেক নারী ও অর্ধেক পুরুষ। দেশের উন্নয়নে নারী ও পুরুষের সমান অবদান রয়েছে। কাজেই নারী ও পুরুষের মাঝে কোনাে বৈষম্য করা উচিত নয়।

আমরা বিভিন্ন সামাজিক অবস্থান থেকে এসেছি। সকলের মাতৃভাষা এক নয়। কারও ধর্ম আলাদা।অনেকের মা-বাবার পেশা ভিন্ন। অনেক শিক্ষার্থী আছে যাদের পারিবারিক অবস্থার মধ্যে ভিন্নতা রয়েছে। যেমন, অনেকে শিশু বয়সেই মা-বাবার সাথে আয়মূলক কাজ করে। আর এ কারণে অনেকে বিদ্যালয়ে আসতে পারে না। শ্রেণিতে কারও পড়া শিখতে একটু বেশি সময় লাগে। কারণ তার দেখায় সমস্যা থাকতে পারে।কারণ তার  শােনায় সমস্যা থাকতে পারে। 
যারা এই ধরনের সমস্যায় ভােগে তাদের জন্য আমরা কী করতে পারি? আমাদের মনে রাখতে হবে, যেকোনাে শিশুরই এই ধরনের সমস্যা থাকতে পারে। কাজেই তাদের বিদ্যালয়ে আসতে উৎসাহিত করতে হবে। তাদের মনে কষ্ট দেওয়া আমাদের উচিত নয়। তাদের জীবন কীভাবে সহজ করা যায় তা আমাদের ভাবতে হবে। প্রয়ােজনে আমরা সবাই সবার পাশে দাঁড়াব এবং সহযােগিতা করব। 
বাংলাদেশে ৪৫টিরও অধিক ক্ষুদ্র নৃ-গােষ্ঠী আছে। বিভিন্ন জনগােষ্ঠীর সমাহারের কারণে আমাদের সমাজ এতাে বৈচিত্র্যময়। এ পাঠে আমরা জানব চাকমা জনগােষ্ঠী সম্পর্কে। বাংলাদেশের ক্ষুদ্র নৃ-গােষ্ঠীর মধ্যে চাকমা হচ্ছে সংখ্যাগরিষ্ঠ। তারা বেশিরভাগ বাস করেন রাঙামাটি ও খাগড়াছড়ি অঞ্চলে। চাকমা জনগােষ্ঠীর অধিকাংশ হচ্ছে বৌদ্ধ ধর্মাবলম্বী। জীবনধারা চাকমাদের নিজস্ব ভাষা ও বর্ণমালা আছে। তাদের নিজেদের ভাষায় রচিত গান আছে। ঐতিহ্যবাহী নাচ আছে। চাকমাদের নিজেদের রাজা আছেন এবং প্রতিটি গ্রামে একজন করে গ্রামপ্রধান থাকেন, যাকে চাকমারা কারবারি বলে। চাকমারা কাঠ ও বাঁশ দিয়ে মাচার মতাে ঘর তৈরি করেন । চাকমারা ‘জুম’ পদ্ধতিতে কৃষিকাজ করে থাকেন। এই পদ্ধতিতে পুরাতন ফসল পুড়িয়ে গর্ত খুঁড়ে নতুন করে বীজ বপন করা হয়। তাদের প্রধান খাবার ভাত। 
পােশাক চাকমারা নিজেরা তাঁতে নানা নকশায় সুন্দর সুন্দর কাপড় বুনন করেন। চাকমা মেয়েরা কোমর থেকে নিচ পর্যন্ত এক ধরনের কাপড় পরেন যাকে পিনােন বলা হয়। শরীরের উপরের অংশে যে ওড়না পরেন তাকে ‘হাদি' বলা হয়। চাকমা পুরুষেরা সাধারণত ফতুয়া ও লুঙ্গি পরে থাকেন। উৎসব চাকমা জনগােষ্ঠী বৌদ্ধদের মূল ধর্মীয় উৎসবগুলাে পালন করেন। বিশেষ করে বৈশাখ মাসে পালিত হয় বৌদ্ধ পূর্ণিমা। এবং বাংলা নববর্ষের সময়ে তিনদিন ধরে পালিত হয় ‘বিজু উৎসব। উৎসবের সময় তারা বাড়িঘর ফুল দিয়ে সাজান। এবং পরস্পরের সাথে শুভেচ্ছা বিনিময় করেন। 

চাকমা নৃ-গােষ্ঠীর পর বাংলাদেশের দ্বিতীয় বৃহত্তম ক্ষুদ্র নৃ-গােষ্ঠী মারমা। মারমা নৃ-গােষ্ঠীর বেশিরভাগ বসবাস করেন বান্দরবান, খাগড়াছড়ি ও রাঙামাটি এলাকায়। জীবনধারা মারমাদের নিজেদের রাজা আছেন। এছাড়া গ্রামে গ্রামপ্রধান থাকেন। তাদের বাড়িঘর উঁচু স্থানে মাচা করে তৈরি করা হয়। মারমা নৃ-গােষ্ঠীর লােকেরা ভাতের সাথে নানা ধরনের সবজি সিদ্ধ করে খেতে পছন্দ করেন। তারা শুঁটকি মাছের ভর্তা খান যা নাম্পি’ নামে পরিচিত। মারমারা ‘জুম’ পদ্ধতিতে চাষ করেন। এছাড়া তারা মাছ ধরা, কাপড় তৈরি ও বিক্রি করে জীবিকা নির্বাহ করেন। তারা পূর্বে নানা ধরনের ঔষধি গাছ থেকে ঔষধ তৈরি করে ব্যবহার করতেন। তবে এখন সবার মতাে আধুনিক চিকিৎসা ও ঔষধ ব্যবহার করে থাকেন। 
পোশাক মারমা ছেলে ও মেয়েদের ঐতিহ্যবাহী পােশাকের নাম ‘থামি’ ও ‘আঙ্গি। অবশ্য বর্তমানে মারমা ছেলে-মেয়েরা আধুনিক পােশাকই বেশি পরে। মারমা জনগােষ্ঠীর লােকেরা বৌদ্ধধর্মের সকল উৎসব পালন করেন। প্রতিমাসে তারা পূর্ণিমার সময় ‘লাবরে’ পালন করেন। এছাড়া প্রতিবছর বৈশাখ মাসের দ্বিতীয় দিনে মারমারা সাগ্রাই উৎসব উদ্যাপন করেন। এই বিশেষ দিনে তারা পানি দিয়ে খেলেন।  

বাংলাদেশের দিনাজপুর, রাজশাহী, নওগাঁ, চাপাইনবাবগঞ্জ, নাটোর, রংপুর ও বগুড়া জেলায় সাঁওতালরা বাস করেন। এছাড়াও সাঁওতালদের একটি বড় অংশ ভারতে বাস করেন। সাঁওতালদের নিজস্ব ভাষা আছে। সাঁওতালদের প্রধান খাবার ভাত। এছাড়াও তারা মাছ, মাংস ও সবজির পাশাপাশি নালিতা' নামে এক ধরনের খাবার খান যা পাট গাছের পাতা দিয়ে রান্না করা হয়। বর্তমানে কৃষি তাদের প্রধান পেশা। এছাড়া মাছ ধরা, চা বাগানের কাজ, কুটির শিল্পসহ আরও নানা ধরনের কাজ করে থাকেন। পােশাক সাঁওতাল মেয়েরা দুইখণ্ড কাপড় পরেন। উপরের অংশকে বলা হয় “পানচি এবং নিচের অংশকে বলা হয় “পাড়হাট। ছেলেরা আগে ধুতি পরতেন। বর্তমানে লুঙ্গি, গেঞ্জি ও শার্ট পরেন।

সাঁওতালরা উৎসব প্রিয়। সাঁওতালদের পাঁচটি প্রধান উৎসব হলাে : 
 পৌষ: বছরে প্রধান ফসল তােলার পর সােহরায় উৎসব পালন করা হয়।
 মাঘ: ‘মাঘ সিম’ হলাে ঘর বানানাের জন্য বন থেকে খড় কুড়ানাের উৎসব। 
ফাল্লুন: বসন্তের প্রথম দিনের উৎসব। 
আষাঢ়: "এর কংসিম" উৎসবে প্রতিটি পরিবার থেকে দেবতাদের উদ্দেশে একটি করে মুরগি উৎসর্গ করা হয়। ‘হাড়িয়ার সিম’ উৎসবে ফসলের জন্য বারােয়ারি ভােগ দেওয়া হয়। 

মণিপুরি নৃ-গােষ্ঠীর লােকেরা সিলেট, মৌলভীবাজার ও হবিগঞ্জে বসবাস করেন।মৌলভীবাজার জেলার কমলগঞ্জে অধিকাংশ মনিপুরি বসবাস করেন।এই নৃ-গােষ্ঠীর অনেকেই ভারতের আসাম ও মণিপুর রাজ্যে বাস করেন। মণিপুরিরা দুইটি ভাষাগােষ্ঠীতে বিভক্ত : বিষ্ণুপ্রিয়া মণিপুরি ও মৈতৈ মণিপুরি। মণিপুরিদের বাড়িঘর বাঁশ, ইট বা টিনের তৈরি। তারা ভাত, মাছ ও নানা ধরনের সবজি খান। মাংস সামাজিকভাবে নিষিদ্ধ। তাদের একটি প্রিয় খাবারের নাম সিজেদা যা নানা ধরনের শাক-সবজি দিয়ে তৈরি। মণিপুরিরা মূলত কৃষিজীবী ও তাঁতি। 
মণিপুরি মেয়েরা লাহিং’ (এক ধরনের ঘাগড়া জাতীয় পােশাক), ‘আহিং (ব্লাউজ) ও ওড়না পরেন। ছেলেরা ধুতি ও পাঞ্জাবি পরেন। 
মনিপুরিদের নানা ধরনের উৎসব আছে। যেমন- রথযাত্রা , চৈত্রসংক্রান্তি, দোলযাত্রা ও রাসপূর্ণিমা ইত্যাদি। মণিপুরিরা প্রায় সারাবছরই  উৎসবে মেতে থাকেন। নাচ, গান,বাদ্যযন্ত্রের মাধ্যমে তারা আনন্দ করেন। 
 
বাংলাদেশের নাগরিক হিসেবে আমরা রাষ্ট্রের কাছ থেকে প্রধানত তিন ধরনের অধিকার পাই। যেমন, সামাজিক অধিকার, রাজনৈতিক অধিকার ও অর্থনৈতিক অধিকার। সমাজে সুস্থ ও সুন্দর জীবনযাপনের জন্য যেসব অধিকার অপরিহার্য সেসব অধিকারকে সামাজিক অধিকার বলে। রাষ্ট্রের কাছ থেকে আমরা এই অধিকার গুলাে পেয়ে থাকি। নিচের ছক থেকে কয়েকটি সামাজিক অধিকার জেনে নিই। 

 জীবন রক্ষার অধিকার সকল অধিকারের মধ্যে অন্যতম।আমাদের বেঁচে থাকার জন্য প্রয়ােজন খাদ্য, বস্ত্র, বাসস্থান, চিকিৎসা ইত্যাদিসহ জীবনের নিরাপত্তা।
 এদেশের  মুসলমান, হিন্দু, বৌদ্ধ, খ্রিষ্টান প্রত্যেকেরই নিজ ধর্ম ও ধর্মীয় উৎসব পালনের অধিকার আছে। শিক্ষালাভের অধিকার প্রতিটি নাগরিকের একটি অন্যতম অধিকার। রাষ্ট্রের ভাষা ও সংস্কৃতির উন্নয়নের জন্য প্রত্যেক নাগরিকের শিক্ষা গ্রহণ করা প্রয়ােজন। 
নিজ মাতৃভাষায় কথা বলা নাগরিকের মৌলিক অধিকার। প্রত্যেক নাগরিকের দেশের ভিতরে স্বাধীনভাবে চলাফেরার অধিকার আছে।একইভাবে নিজ  নিজ সংস্কৃতি চর্চা করা ও উৎসব পালন করাও এই অধিকারের অন্তর্ভুক্ত।এ কারণে আমরা কোনাে রকম বাধা ছাড়া সহজেই যেকোনাে স্থানে যেতে পারি।

ভােটদান ও বিভিন্ন কাজের মাধ্যমে রাষ্ট্র পরিচালনায় এবং শাসনকার্যে নাগরিকদের অংশগ্রহণ করার অধিকারকে রাজনৈতিক অধিকার বলে। নিচে পাঁচটি রাজনৈতিক অধিকারের কথা উল্লেখ করা হলাে। এই অধিকারগুলাে রক্ষার মাধ্যমে আমরা একটি সুন্দর দেশ ও জাতি গড়তে পারি। 
আঠারাে বছর ও তার উপরের সকল নাগরিকের ভােট দেওয়ার অধিকার আছে। 
 ২৫ বছর বয়সে সকল নাগরিকের নির্বাচনে অংশগ্রহণ করার অধিকার আছে।  
প্রত্যেক নাগরিকের বাড়িতে, বিদ্যালয়ে এবং সমাজে স্বাধীনভাবে নিজস্ব মত প্রকাশের অধিকার আছে। 

জাতি, ধর্ম, বর্ণ, ধনী, দরিদ্র, নারী-পুরুষ ইত্যাদি নির্বিশেষে সকলের আইনের সমান আশ্রয় লাভের অধিকার আছে। বিদেশে অবস্থান কালে কোনাে নাগরিক সমস্যায় পড়তে পারেন। এমন অবস্থায় তার নিজ রাষ্ট্রের সরকারের কাছে নিরাপত্তা দাবি করার অধিকার আছে। 
প্রত্যেক নাগরিকের স্বাধীনভাবে নিজের পছন্দ অনুযায়ী কিছু করার অধিকার আছে। তবে সে অধিকার যেন অন্যের কোনাে ক্ষতির কারণ না হয় সেদিকে খেয়াল রাখা প্রয়ােজন। 
জীবনধারণের জন্য কোনাে কাজ করে আয় রােজগার করার অধিকারকে অর্থনৈতিক অধিকার বলে। সুষ্ঠুভাবে জীবিকা নির্বাহের জন্য এ অধিকারগুলাে প্রয়ােজন। নিচে উল্লিখিত কয়েকটি গুরুত্বপূর্ণ অর্থনৈতিক অধিকার সম্পর্কে আমরা জানব। আয় রোজগার  করার অধিকার। সকল নাগরিকের স্বাধীনভাবে চাকরি বা ব্যবসা বা অন্য কাজ করে আয় রােজগারের অধিকার আছে। 
যেকোনাে কাজ করে সবার ন্যায্য মজুরি লাভের অধিকার আছে। 
প্রত্যেক নাগরিকের সম্পত্তি অর্জন ও ভােগ করার অধিকার আছে। 


যে যেখানেই কাজ করুন, সবারই কর্মক্ষেত্রে অবকাশ ছুটি পাওয়ার অধিকার আছে। 

পূর্বের অধ্যায়ে অধিকারগুলাে সম্পর্কে আমরা জেনেছি। এই অধ্যায়ে মূল্যবােধ ও ভালাে আচরণের জন্যে আমাদের নিজেদের দায়িত্ব ও কর্তব্যগুলাে কী তা জানব। আমরা জানি আমাদের সকলেরই পরস্পরের প্রতি ভালাে আচরণ করা এবং ভালাে সম্পর্ক গড়ে তােলা উচিত। এ ভালাে আচরণ করাই হলাে নৈতিক গুণ। আমাদের সবারই নৈতিক গুণের অধিকারী হতে হবে। মূল্যবােধ হলাে আমাদের ভিতরের নৈতিক গুণাবলি। আমরা যে ধরনের আচরণ করে থাকি তা আমাদের নৈতিক গুণাবলি বা মূল্যবােধ দ্বারা পরিচালিত হয়। আমরা আমাদের পরিবার, সমাজ ও বিদ্যালয় থেকে মূল্যবােধের শিক্ষা পাই। নিচে এর কিছু উদাহরণ দেওয়া হলাে : 

অন্যরা আমাদের বিশ্বাস করেন। 
আমরা সকল বন্ধুর প্রতি ন্যায়সঙ্গত আচরণ করি। 
আমরা সঠিক আচরণ করি ও নিয়ম মেনে চলি। 
অন্যরা আমাদের শ্রদ্ধা করেন। 
আচরণ ভালাে আচরণের মাধ্যমে আমরা একটি সুষ্ঠু ও সুন্দর সমাজ গড়ে তুলতে পারি। এখানে কয়েকটি ভালাে আচরণের উদাহরণ দেওয়া হলাে : 
 ছােটদের দেখাশােনা করা; ।
 বড়দের প্রতি শ্রদ্ধাশীল হওয়া; ।
 প্রতিবেশীদের সাথে ভালাে ব্যবহার করা। 
 কেউ বিপদে পড়লে তাকে সাহায্য করা। 

আমরা এই পাঠে আমাদের বয়সী রিপার জীবন সম্পর্কে জানব। প্রতিদিন রিপাকে বিভিন্ন কাজের বিষয়ে সিদ্ধান্ত নিতে হয়। একটি হলাে ভালাে কাজ যা করা উচিত অপরটি হলাে যা করা উচিত নয় এমন কাজ। নিচের ছকটি দেখ। সেখানে কাজের তালিকা দেওয়া আছে। তালিকাটি থেকে ভালাে কাজের সিদ্ধান্তের পাশে টিকচিহ্ন  এবং করা উচিত নয় এমন কাজের পাশে ক্রসচিহ্ন দাও। 
সকালে রিপা ঘুম থেকে উঠে।  সে দেরি করে ঘুমাতে যায়।  খাবার তৈরি করতে সাহায্য করে।  খাওয়ার পর থালা বাটি যেখানে সেখানে রেখে দেয়।  বিদ্যালয়ে সে দেরি করে উপস্থিত হয়। রিপা বিদ্যালয়ে সঠিক সময়ে আসে।
তার বন্ধুদের এড়িয়ে চলে। বন্ধুদের প্রতি সে সদয় থাকে। শিক্ষকের প্রশ্নের সঠিক উত্তর দিতে চেষ্টা করে। 
সহপাঠীদের নিয়ে হাসাহাসি করে।  
না বলে সহপাঠীর কলম নেয়।  সে শ্রেণিকক্ষ পরিষ্কার রাখে।  শ্রেণিকক্ষ থেকে দৌড়ে বের হয়ে যায়।  ছুটির পর সহপাঠীদের জন্য অপেক্ষা করে। প্রতিবেশীদের সাহায্য করে। প্রতিবেশীদের সাথে খারাপ ব্যবহার করে। সে বাড়িতে অনেক আওয়াজ করে। দাদুকে সময়মতাে ঔষধ দেয়। ভাইবােনদের পড়ালেখায় সাহায্য করে।  বাড়িতে সে অনেক রাত পর্যন্ত জেগে  থাকে। আমাদের সবার উচিত ভালাে কাজ করা। 

আমরা নিজেদের মত প্রকাশ করব। আমরা অন্যের মত শুনব। সবার মতামতকে শ্রদ্ধা করব। 
আমরা অধিকাংশের মতামত গ্রহণ করব।অন্যের মতকে সম্মান করাকে বলে পরমতসহিষ্ণুতা। পরমতসহিষ্ণুতা একটি প্রধান সামাজিক গুণ। তাই সবার মতামত ধৈর্যসহকারে শােনা উচিত। সবার মতামতের গুরুত্ব আছে। আমাদের সবাইকে পরমতসহিষ্ণু  হতে হবে। যেকোনাে বিষয়ে বিভিন্নজনের বিভিন্ন মত থাকতে পারে। তবে অধিকাংশ মানুষ যে মতটি সঠিক মনে করেন সেটিই গ্রহণ করা উচিত। এই প্রক্রিয়াকে গণতন্ত্র বলা হয়। আমাদের উচিত অধিকাংশের মতামতকে প্রাধান্য দেওয়া। এই প্রক্রিয়ার তিনটি ধাপ আছে। 

বাড়িতে কে কোন কাজ করবে সে বিষয়ে মতামত প্রকাশ, শােনা ও সিদ্ধান্ত নেওয়ার প্রয়ােজন হতে পারে। যেমন, বিভিন্ন অনুষ্ঠান আয়ােজন, কী রান্না করা হবে ইত্যাদি।  বিদ্যালয়ে যে পরিস্থিতিতে মতামত প্রকাশ, শােনা ও সিদ্ধান্ত নেওয়ার প্রয়ােজন হতে পারে তা হলাে: 
 মাঠে কোন খেলাটি খেলা হবে। 
 শ্রেণিতে কে কোথায় বসব।
 কোন বিষয়টি পড়ব।
বার্ষিক পরীক্ষা শেষে শ্রেণির শিক্ষার্থীরা শিক্ষা সফরে নিয়ে যাওয়ার জন্য শিক্ষককে অনুরােধ করল। শিক্ষক জানতে চাইলেন তারা শিক্ষা সফরে কোথায় যেতে চায়। কেউ বলল চিড়িয়াখানায় যাবে। কেউ যেতে চাইল শিশুপার্কে। অন্যরা বিভিন্ন জায়গায় যেতে চাইল। কেউ কারও কথা ভালাে করে শুনল না। সবাই নিজ নিজ পছন্দের জায়গায় যাওয়ার জন্য হট্টগােল করতে থাকল। তাদের মধ্যে মতবিরােধ দেখা দিল। ফলে তাদের আর শিক্ষা সফরে যাওয়া হলাে না। 
নিচের প্রশ্নগুলাে নিয়ে ভাব। 
 শিক্ষার্থীরা কেন শিক্ষা সফরে যেতে পারল না? 
 তারা কি পরস্পরের মতামত শ্রদ্ধা সহকারে শুনেছিল?
  শিক্ষার্থীদের আচরণ কিরূপ হওয়া উচিত ছিল?
  অন্যের মতামতের প্রতি শ্রদ্ধা না থাকলে কী ধরনের সমস্যার সৃষ্টি হতে পারে? 

সমাজের নানা প্রয়ােজনে বিভিন্ন ধরনের পেশার মানুষ রয়েছে। প্রত্যেক পেশার মানুষ শ্রম দিয়ে থাকেন। এই শ্রমজীবীগণ আমাদের দৈনন্দিন জীবনযাপনে সাহায্য করেন। তাই সব ধরনের পেশাকে আমাদের মর্যাদা দিতে হবে। এই অধ্যায়ের শুরুতে আমরা বিভিন্ন শ্রমজীবীর পেশা সম্পর্কে জানব। 
কারখানার শ্রমিক পাশের ছবিতে একটি কারখানায় পােশাক শ্রমিকদের দেখা যাচ্ছে। তারা দীর্ঘ সময় কাজ করে রপ্তানির জন্য পােশাক তৈরি করেন। এটি আমাদের একটি অন্যতম গুরুত্বপূর্ণ শিল্প। 
পরিচ্ছন্নতাকর্মীগণ বিদ্যালয়, অফিস, হাসপাতাল এবং রাস্তা পরিষ্কার করে পরিবেশ পরিচ্ছন্ন ও নিরাপদ রাখেন। এক স্থান থেকে অন্য স্থানে চলাচলের জন্য এবং মালামাল আনা-নেওয়ার জন্য আমরা যানবাহন ব্যবহার করি। যেমন নৌকা, রিকশা, বাস, রেলগাড়ি, ট্রাক এবং ট্যাক্সি। এ সকল যানবাহনের জন্য চালকের প্রয়ােজন। এই পেশাগুলাের সাথে জড়িত লোকজন  হলাে পরিবহন শ্রমিক। 

এ ধরনের পেশার সাথে যারা জড়িত তারা সাধারণত অফিসে কাজ করেন। তারা আমাদেরকে প্রশাসনিক অথবা অর্থ উপার্জনমূলক কাজে সহায়তা করেন। 
একজন অফিস কর্মী সাধারণত অফিসে বিভিন্ন ধরনের কাজ করেন। মানুষের বিভিন্ন প্রয়ােজনে তথ্য সরবরাহ করে সাহায্য করেন। অফিসের নানা কাজে তারা প্রয়ােজনে কম্পিউটার ও ইন্টারনেট ব্যবহার করে থাকেন। 
ব্যবসায় ও বিক্রয় ব্যবস্থাপনার অন্যতম কাজ হচ্ছে পণ্য ক্রয়-বিক্রয় করা।স্থানীয়ভাবে  দোকানে ও মার্কেটে পণ্য দ্রব্য ক্রয়-বিক্রয় করা হয়। বড় ব্যবসায়ীরা বিদেশ থেকে পণ্য আমদানি করেন এবং বিদেশে পণ্য রপ্তানি করেন। এ সকল প্রতিষ্ঠানে অনেক লােক চাকরি করেন। আমাদের সমাজে এছাড়াও আরও অনেক গুরুত্বপূর্ণ পেশা আছে। যেমন, শিক্ষক আমাদের শিক্ষাদান করেন। প্রকৌশলী দালান, সড়ক ও সেতু তৈরি করেন। ফার্মাসিস্ট আমাদের সুস্থ রাখতে ঔষধ তৈরি করেন। আর আমাদের চিকিৎসা সেবা দান করেন। 

সমাজের শান্তি-শৃঙ্খলা বজায় রাখতে প্রত্যেক নাগরিককে আইন মেনে চলতে হয়। কেউ আইন অমান্য করে অপরাধমূলক কাজ করলে বিচারের সম্মুখীন হতে হয়। আইন রক্ষার সাথে জড়িত বিভিন্ন পেশা সম্বন্ধে , এখানে আলােচনা করা হলাে। পুলিশ দেশের আইন-শৃঙ্খলা রক্ষায় পুলিশবাহিনী কাজ করেন। অপরাধীকে ধরে বিচারের সম্মুখীন করা তাদের প্রধান দায়িত্ব। ট্রাফিক পুলিশ শহরে সুষ্ঠুভাবে যানবাহন চলাচলে গুরুত্বপূর্ণ ভূমিকা পালন করেন। নিরাপদ চলাচলে তারা মানুষকে সাহায্য করেন। 
বিচার কাজে আইনজীবীরা গুরুত্বপূর্ণ ভূমিকা রাখেন। তারা জনগণকে আইনি সহায়তা প্রদান করেন। বিচারের সম্মুখীন অভিযুক্ত ব্যক্তিদের পক্ষে আদালতে মামলা পরিচালনা করেন। আইনের ব্যাখ্যা দিয়ে তারা আদালতকে সাহায্য করেন। যারা আইন অমান্য করেন, অপরাধমূলক কাজ করেন এবং সমাজের শান্তি শৃঙ্খলা বিনষ্ট করেন, পুলিশ তাদের ধরে বিচারের সম্মুখীন করেন। বিচারক বাদী এবং বিবাদী, উভয় পক্ষে কথা শােনেন। তারা বিজ্ঞতা ও বিচক্ষণতার মাধ্যমে দোষীদের শনাক্ত করেন এবং আইন অনুযায়ী শান্তি প্রদান করেন। 

জীবনযাপনের জন্য যা কিছু আমাদের প্রয়ােজন মেটায় সেসবই হচ্ছে সম্পদ। মানুষের জীবনযাপনের মান উন্নয়নের জন্য বিভিন্ন ধরনের স্থানীয় সুযোগ সুবিধাকে সামাজিক সম্পদ বলা হয়। এই সুবিধাগুলাে সরকারি বা বেসরকারিভাবে পাওয়া যায়। প্রত্যেক শিশুরই শিক্ষার অধিকার আছে। শিক্ষালাভ করা সামাজিক অধিকার। পড়ালেখা শিখে যাতে জীবনযাপনের মান উন্নয়ন কতে পারে এ জন্য প্রতিটি এলাকায় বিদ্যালয় আছে। গ্রামে ও শহরে বিদ্যালয় গড়ে তােলা হয়েছে যেন সব শিশু পড়ালেখা শেখার সুযােগ পায়।  হাসপাতাল হলাে আরেকটি সামাজিক সম্পদ যেখানে স্বাস্থ্যসেবা প্রদান করা হয়। এখানে ডাক্তার ও নার্স রােগীদের সুস্থ হয়ে উঠতে চিকিৎসা দেন ও সেবা-যত্ন করেন। ধর্মীয় প্রতিষ্ঠান সমাজে বিভিন্ন ধর্মের মানুষের জন্য রয়েছে ধর্মীয় প্রতিষ্ঠান। মুসলমানদের মসজিদ, হিন্দুদের মন্দির, বৌদ্ধদের প্যাগোডা  এবং খ্রিষ্টানদের জন্য আছে গির্জা। পার্ক ও খেলার মাঠ গ্রাম ও শহরের অনেক এলাকায় খেলার মাঠ আছে যেখানে শিশুরা খেলাধুলা করে। অনেক এলাকায় পার্ক আছে যেখানে পরিবারের সকলে ঘুরে আনন্দ লাভ করেন। 
এসব সামাজিক সম্পদ আমাদের এলাকার সামাজিক পরিবেশের মানকে উন্নত করে। সমাজিক সম্পদের রক্ষণাবেক্ষণ করা আমাদের সকলেরই দায়িত্ব। 
আরেক ধরনের সম্পদ আছে যা সরকার আমাদের ব্যবহারের জন্য তৈরি করে। এগুলােকে রাষ্ট্রীয় সম্পদ বলা হয়। আমরা সরকারকে যে কর দিই তা দিয়ে রাষ্ট্র এই সম্পদগুলাে তৈরি ও রক্ষণাবেক্ষণ করে। 

সরকার আমাদের চলাচলের সুবিধার জন্য সড়ক বা রাস্তা তৈরি করে এবং প্রয়ােজনে এগুলাে মেরামত করে। আমাদের শহরগুলােতে আছে বড় পাকা রাস্তা এবং গ্রামগুলােতে আছে কাঁচা রাস্তা। আমরা একস্থান থেকে অন্যস্থানে যাতায়াত এবং মালামাল আনা-নেওয়ার কাজে সড়ক ব্যবহার করি। এছাড়া সড়ক পথে রাষ্ট্রীয় ব্যবস্থাপনায় যে যানবাহনগুলাে চলে তা আমরা সকলেই ব্যবহার করতে পারি। 
সড়কপথের মতােই আমাদের দেশে রয়েছে দীর্ঘ রেলপথ। অসংখ্য মানুষ রেলগাড়িতে চলাচল করেন। রেলগাড়িতে সহজে অনেক মালামাল আনা-নেওয়া করা যায়। 
আমাদের দেশে বড় বড় নদী আছে, তাই আমাদের অনেক সেতু দরকার। গ্রামে আছে ছােট ছােট বাঁশের তৈরি সাঁকো। অনেক নদীর উপর সড়ক ও রেলপথের জন্য দীর্ঘ সেতু আছে। আমাদের কয়েকটি দীর্ঘ সেতু হলাে বঙ্গবন্ধু সেতু, চীনমৈত্রী সেতু এবং লালন শাহ সেতু। এতে মানুষের যাতায়াতের সুবিধা হয়েছে। পদ্মা নদীর উপর আরেকটি বড় সেতু নির্মিত হচ্ছে। 
নিম্নেবর্ণিত রাষ্ট্রীয় সম্পদগুলাের উৎস হলাে প্রকৃতি। প্রাকৃতিক পরিবেশ থেকে আমরা যা কিছু পাই তাই প্রাকৃতিক সম্পদ। এই সম্পদগুলাে আমাদের জীবনকে অনেক সহজ করে দেয়। 
 আমরা বৃষ্টি, নদনদী, ঝরনা ইত্যাদি থেকে বিশুদ্ধ পানি পাই। পান করা, রান্না করা এবং পরিষ্কার করার কাজে আমরা বাড়িতে পানি ব্যবহার করি। কৃষকেরা চাষাবাদের কাজে পানি ব্যবহার করেন। আমরা জলপথে যাতায়াত করি এবং নদী বা সমুদ্রপথে মালামাল পরিবহন করতে পারি। শহরে পাইপ লাইনের মাধ্যমে বাসায়, অফিস-আদালতে এবং কারখানায় বিশুদ্ধ পানি সরবরাহ করা হয়। এছাড়া বড় বড় শিল্প-কারখানায়ও পানির প্রয়ােজন হয়। এভাবে নানা কাজে আমাদের পানির প্রয়ােজন হয়। 
বন হলাে আরেকটি প্রাকৃতিক সম্পদ। বনে অনেক ধরনের গাছ জন্মে। বনের গাছ থেকে আমরা ঘরবাড়ি ও আসবাবপত্র নির্মাণের জন্য কাঠ এবং খাওয়ার জন্য ফল পাই। বন বিভিন্ন প্রাণীকে নিরাপত্তা দেয়।প্রাকৃতিক গ্যাস প্রাকৃতিক গ্যাস একটি প্রাকৃতিক সম্পদ যা মাটির নিচ থেকে উত্তোলন করা হয়। বিদ্যুৎ উৎপাদন, রান্না এবং পরিবহনের কাজে আমরা প্রাকৃতিক গ্যাস ব্যবহার করি। অনেক যানবাহন প্রাকৃতিক গ্যাস দিয়ে চলে। শিল্প কারখানায়ও প্রাকৃতিক গ্যাস ব্যবহার করা হয়। বিদ্যুৎ বিভিন্ন প্রাকৃতিক সম্পদ যেমন- বাতাস, সূর্যের আলাে, গ্যাস, তেল, পানি ইত্যাদি দ্বারা বিদ্যুৎ উৎপাদিত হয়। বিভিন্ন বৈদ্যুতিক কেন্দ্র থেকেও বিদ্যুৎ উৎপাদন করা হয়। আলাে জ্বালাতে, রান্নায়, কম্পিউটার ও টেলিভিশন চালাতে এবং শিল্প উৎপাদনে আমরা বিদ্যুৎ ব্যবহার করি। 

আমাদের মধ্যে কেউ গ্রামে আবার কেউ শহরে বাস করেন।
তাহলে স্থানীয় জনগণের উচিত তা ইউনিয়ন পরিষদ এর চেয়ারম্যান এবং ওয়ার্ড মেম্বার কে জানানো। 

এসব সুযােগ-সুবিধা যদি পর্যাপ্ত না হয় তাহলে স্থানীয় জনগণের দায়িত্ব হলাে সিটি কর্পোরেশন/পৌরসভার মেয়র এবং কাউন্সিলরকে জানানাে। তারপর এলাকার সকলে মিলে শহরাঞ্চলের সুবিধাগুলাের উন্নয়নে কাজ করতে পারি। যেমন, সেতু মেরামত করা, ময়লা নিষ্কাশন ব্যবস্থার উন্নয়ন, বৃক্ষরােপণ, খেলার মাঠ খেলার উপযােগী রাখা ইত্যাদি। 

এশিয়া পৃথিবীর বৃহত্তম মহাদেশ। পৃথিবীর মোট স্থলভাগের প্রায় তিন ভাগের এক ভাগ এলাকা জুড়ে এশিয়া মহাদেশ অবস্থিত। জনসংখ্যার দিক দিয়েও এটি পৃথিবীর সবচেয়ে বৃহত্তম মহাদেশ। পৃথিবীর প্রায় ৬০ ভাগ লোক এ মহাদেশে বাস করেন। এশিয়া পৃথিবীর উত্তর গোলার্ধে অবস্থিত।এখানে মোট ৪৮ টি দেশ আছে । এশিয়ার দীর্ঘতম যদি ইয়াংজি চীন এ অবস্থিত। 

এশিয়া একটি বিশাল ময়লশ। এশিয়া মহাদেশের বিভিন্ন অঞ্চলের জলবায়ু বিভিন্ন ধরণের। এর মাঝখানে আছে মরুভূমি । এশিয়া এর উত্তরে সাইবেরিয়া অবস্থিত  ।  মরুভূমির আবাহাওয়া খুব গরম । এ অঞ্চল ঠান্ডা এবং তীব্র  তুষারপাত হয় । এ কাল জাভা এবং তীব্র শীতে পিছি। কোনো কোনো শুষ্ক অঞ্চলে শীতকালে বৃষ্টি হয় কিন্তু গ্রীষ্মকালে বৃষ্টি হয় না (ইরান, ইরাক, জর্দান, ইসরায়েল )। ইন্দোনেশিয়া এবং মালয়েশিয়ায় সারাবছর তাপমাত্রা বেশি থাকে এবং বৃষ্টিপাত হয় । 

এশিয়ায় উৎপাদিত খাদ্যশস্যের মধ্যে ধান, গম, ভুট্টা, নারিকেল, মসলা ইত্যাদি প্রধান। ধান ও গম উৎপাদনে এশিয়া পৃথিবীর মধ্যে প্রথম। এশিয়ার অধিকাংশ স্থানেই খান ও গম উৎপন্ন হয়। এশিয়ার প্রধান অর্থকরী ফসলগুলাে হলাে পাট, তুলা, বায়ু, চা ইত্যাদি। এছাড়া প্রচুর পরিমাণে কফি, আখ ও রেশম জন্মে। 
এশিয়া মহাদেশে প্রচুর খনিজদ্রব্য রয়েছে। এগুলোর মধ্যে কয়লা, খনিজ তেল ও প্রাকৃতিক গ্যাস অন্যতম। এছাড়াও তামা, সােনা, রূপা, অভ্র, ম্যাঙ্গানিজ প্রভৃতি খনিজদ্রব্য প্রচুর পরিমাণে পাওয়া যায়।। 
শিল্পে এশিয়া মহাদেশ যথেষ্ট উন্নত। এ মহাদেশের জাপান, চীন, ভারত, মালয়েশিয়া, দক্ষিণ কোরিয়া, থাইল্যান্ড প্রভৃতি দেশে অনেক শিল্প কারখানা আছে। এশিয়ার শিল্পগুলোর মধ্যে লােহা ও ইস্পাত, বস্ত্র , পশম, কাগজ ও পাট শিল্প উল্লেখযােগ্য। 

এশিয়া মহাদেশের কী কী সম্পদ আছে? শিক্ষকের সহায়তায় শ্রেণিতে আলােচনা কর এবং বল। 
 খাদ্যশস্য ও অর্থকরী ফসলের মধ্যে পার্থক্য লেখ। 

এশিয়ার বনভূমিতে বাঘ, হাতি, হরিণ, বানর ও বিভিন্ন ধরনের সাপ পাওয়া যায়। এই প্রাণীগুলাের ছবি সংগ্রহ কর ও এশিয়ার মানচিত্রকে ঘিরে এদের ছবি দেয়ালে সাজিয়ে দাও। 
ভূপ্রকৃতি  হচ্ছে কোনাে দেশের ভূমির গঠন ও অবস্থা, বিশেষ করে সে দেশের বিভিন্ন অঞ্চলের ভূমির উচ্চতার তারতম্য।  আমাদের দেশের বেশিরভাগ স্থান সমতল ভূমি দ্বারা গঠিত। তবে দেশের দক্ষিণ-পূর্ব ও উত্তর পূর্ব দিকে কিছু পাহাড় আছে। দক্ষিণ-পূর্ব দিকের পাহাড়গুলাে রাঙামাটি, খাগড়াছড়ি, বান্দরবান ও চট্টগ্রাম জেলায় অবস্থিত। বাংলাদেশের সবচেয়ে উঁচু পাহাড়ের নাম তাজিনডং, যার উচ্চতা প্রায় ১২৮০ মিটার। দ্বিতীয় উঁচু পাহাড়ের নাম কেওক্রাডং, যার উচ্চতা ১২৩০ মিটার। এ দুইটি পাহাড় বান্দরবান জেলায় অবস্থিত। এই পাহাড়ি এলাকায় বনভূমি আছে। এই বনভূমি বাংলাদেশের সৌন্দর্য বৃদ্ধি করেছে।  পাহাড়ি এলাকা থেকে নিচু এসব উঁচু ভূমি পুরাতন পলি দিয়ে গঠিত। নদীর স্রোতে বয়ে আসা পলিমাটি জমা হয়ে এসব ভূমি তৈরি হয়েছে। মানচিত্রে এই উঁচু ভূমিকে নীল রং দিয়ে চিহ্নিত করা হয়েছে। 
সমভূমি নতুন পলি দিয়ে গঠিত এবং উত্তর থেকে দক্ষিণে কিছুটা ঢালু। এই সমভূমির উপর দিয়ে বয়ে গেছে অনেক নদী এবং এই ভূমিতে প্রায়ই বন্যা হয়। তাই নতুন পলি গঠিত সমভূমির মাটি খুব উর্বর। 
 
বাংলাদেশ  ষড় ঋতুর দেশ। ঋতুগুলাে হলাে গ্রীষ্ম, বর্ষা, শরৎ, হেমন্ত, শীত ও বসন্ত। কিন্তু তাপমাত্রা ও বৃষ্টিপাতের উপর ভিত্তি করে বাংলাদেশের জলবায়ু কে প্রধান তিনটি ভাগে ভাগ করা যায় । 
মার্চ থেকে মে মাস পর্যন্ত গ্রীষ্মকাল। এসময় তাপমাত্রা ৩৫ ডিগ্রি সেলসিয়াস পর্যন্ত হয়। কোনাে কোনাে দিন তাপমাত্রা এর চেয়েও বেশি হয়। বছরের সবচেয়ে উষ্ণ মাস এপ্রিল। এপ্রিল বা মে মাসে কালবৈশাখী ঝড় হয়। 
জুন থেকে অক্টোবর মাস পর্যন্ত বর্ষাকাল। এসময় মৌসুমি বায়ু বঙ্গোপসাগর থেকে উত্তর দিকে বাংলাদেশের উপর দিয়ে বয়ে যায়। ফলে প্রচুর বৃষ্টিপাত হয়। এই ঋতুতে দেশে গড়ে ২০৩ সেন্টিমিটার বৃষ্টিপাত হয়। 
বর্ষাকালের পরে বাংলাদেশের তাপমাত্রা কমতে থাকে এবং ভোর থেকে ফেব্রুয়ারি মাস পর্যন্ত শীতকাল স্থায়ী হয়। দেশের উত্তর অঞ্চলে বেশি শীত পড়ে এবং এসময় গড়ে তাপমাত্রা থাকে ১৮ ডিগ্রি সেলসিয়াস।তবে বাংলাদেশে তুষার পড়ার মতো ঠান্ডা পড়ে না। 

বঙ্গোপসাগর বাংলাদেশের দক্ষিণে অবস্থিত। এই পাঠে আমরা বঙ্গোপসাগরের আশপাশের তিনটি আকর্ষণীয় স্থান সম্পর্কে জানব। 
 বাংলাদেশের দক্ষিণ-পশ্চিমে বঙ্গোপসাগরের তীরে অবস্থিত সুন্দরবন। এ বনের নাম সুন্দরি গাছের নাম অনুসারে হয়েছে। এই বন দেশের উপকূলীয় অঞ্চলকে ঝড় ও জলোচ্ছ্বাস থেকে রক্ষা করে। এটি পৃথিবীর বিখ্যাত ম্যানগ্রোভ বন। ইউনেস্কো ১৯৯৭ সালে সুন্দরবনকে বিশ্বের একটি অন্যতম ঐতিহ্য বলে স্বীকৃতি দিয়েছে। এ বনে বাস করে পৃথিবী বিখ্যাত রয়েল বেঙ্গল টাইগার। এছাড়া আছে চিত্রা হরিণ, বন্যশূকর, সজারু আর পাখি। বনের মাঝ দিয়ে বয়ে গেছে অসংখ্য খাল ও ছােট ছােট নদী যেখানে বাস করে কুমির, সাপ ও মাছ। এই খাল আর ছােট নদী সুন্দরবনের মাটিকে করেছে উর্বর। কক্সবাজার সমুদ্রসৈকত পৃথিবীর দীর্ঘতম বালুকাময় সমুদ্রসৈকত। এটি চট্টগ্রাম বিভাগের কক্সবাজার জেলায় অবস্থিত। এই সৈকত বঙ্গোপসাগরের উপকূল বরাবর ১২০ কিলােমিটার পর্যন্ত বিস্তৃত। সাতার কাটা আর ঘুরে বেড়ানাের জন্য পর্যটকদের কাছে কক্সবাজার সমুদ্রসৈকত অত্যন্ত প্রিয়। কক্সবাজার সমুদ্রসৈকতের পেছনে আছে সবুজে ঘেরা পাহাড়। কক্সবাজারের দক্ষিণে আছে সেন্টমার্টিন দ্বীপ যা বাংলাদেশের একমাত্র প্রবাল দ্বীপ। হিমছড়ি কক্সবাজার সমুদ্রসৈকত থেকে ১৮ কিলোমিটার দক্ষিণে অবস্থিত। এটি জলপ্রপাতের জন্য বিখ্যাত। ইনানী বিচ কক্সবাজার সমুদ্রসৈকত থেকে ৩৫ কিলােমিটার দক্ষিণে অবস্থিত। পরিবার ও আপনজনদের নিয়ে অবসরে ভ্রমণ ও সময় কাটানাের জন্য একটি সুন্দর জায়গা হলাে কক্সবাজার সমুদ্রসৈকত। বাংলাদেশের দক্ষিণে পটুয়াখালী হতে বঙ্গোপসাগরের তীর ঘেঁষে কুয়াকাটা সমুদ্রসৈকত অবস্থিত। ঢাকা থেকে কুয়াকাটার দুরত্ব প্রায় ৩৮০ কিলােমিটার। কুয়াকাটা শব্দের অর্থ হলাে কুয়া খনন করা। প্রায় ২০০ বছর আগে রাখাইনরা পানির জন্য এখানে কুয়া খনন করেছিলেন। এখানে ১০০ বছরের পুরানাে বৌদ্ধ মন্দির আছে। শীতে এখানে অনেক অতিথি পাখি আসে। এটি বাংলাদেশের একমাত্র সমুদ্রসৈকত যেখানে সাগরের মধ্যে। সূর্যোদয় ও সূর্যাস্ত দেখা যায়। অপূর্ব প্রাকৃতিক সৌন্দর্যের কারণে কুয়াকাটাকে বলা হয় সাগরকন্যা। কুয়াকাটা হিন্দু ও বৌদ্ধ ধর্মাবলম্বীদের তীর্থস্থান।
 
 
কেন পর্যটকরা বঙ্গোপসাগরের আশপাশে এসকল স্থানে বেড়াতে আসবেন তা শ্রেণিতে শিক্ষকের সহায়তায় আলােচনা কর। 
আমরা কীভাবে আকর্ষণীয় স্থানগুলাের পরিবেশ সংরক্ষণ করতে পারি? 
 
প্রতিটি দর্শনীয় স্থানের আকর্ষণগুলাে তালিকায় লেখ। কাজটি জোড়ায় কর। 
 
সুন্দরবন/কক্সবাজার/কুয়াকাটা এই তিন স্থানের মধ্যে যেকোনাে একটি আকর্ষণীয় স্থানকে বেছে নাও। কেন স্থানটি আকর্ষণীয়? পর্যটকদের উৎসাহিত করতে একটি পােস্টার তৈরি কর। 

বিভিন্ন দর্শনীয় স্থানের সাথে তাদের আকর্ষণীয় দিকগুলাের মিল কর। 
এই পাঠে আমরা বাংলাদেশের তিনটি আকর্ষণীয় পাহাড়ি এলাকা সম্পর্কে জানব। 
 বান্দরবান বাংলাদেশের দক্ষিণ-পূর্ব দিকে অবস্থিত একটি পাহাড়ি জেলা। এখানেই আছে বাংলাদেশের সর্বোচ্চ পাহাড়ের চূড়া তাজিনডং। এখানে আরও আছে দর্শনীয় চিম্বুক পাহাড়ের চুড়া ও বগা লেক। মিলানছড়িতে আছে। শৈলপ্রপাত নামে এক পাহাড়ি ঝর্ণা। এছাড়া সারা শহর জুড়ে আছে অসংখ্য বৌদ্ধ মন্দির। 
স্বর্ণমন্দির, বান্দরবান স্থানীয় ভাষায় এই মন্দিরগুলােকে বলে কিয়াং। রাঙামাটি বাংলাদেশের আরও একটি পাহাড়ি জেলা। এর পাশ দিয়ে বয়ে গেছে কাপ্তাই হ্রদ। রাঙামাটি সবুজ পাহাড়, বন আর লেকে ঘেরা সুন্দর জায়গা এবং জনপ্রিয় অবকাশ কেন্দ্র। রাঙামাটি চাকমা, মারমা ও অন্যান্য ক্ষুদ্র নৃ-গােষ্ঠীর বাসস্থান। তাই এখানে তাদের হাতে বানানাে পােশাক ও হাতির দাঁতের গহনা পাওয়া যায়। এখানে একটি ক্ষুদ্র নৃ-গােষ্ঠীদের জাদুঘর আছে। আরও আছে ঝুলন্ত সেতু। 

সিলেট বিভাগের উত্তরে হিমালয় পাহাড়ের পাদদেশে জাফলং অবস্থিত। এখানে খাসি ক্ষুদ্র নৃ-গােষ্ঠীর আবাসস্থল। এখানে মারী নদী থেকে বয়ে আসে অনেক পাহাড়ি পাথর। এই পাহাড়ি পাথর স্থানীয় লােকজন সংগ্রহ ও বিক্রি করে জীবিকা নির্বাহ করেন। জাফলং পাহাড়ে ঘেরা এক সবুজ বন যা প্রাকৃতিক সৌন্দর্যের লীলাভূমি। 

বাংলাদেশে নানা ধরনের দুর্যোগ ঘটে। তার মধ্যে উল্লেখযোগ্য দুইটি হলাে বন্যা ও ঘূর্ণিঝড়। প্রাকৃতিক কারণ ছাড়াও মানবসৃষ্ট পরিবেশ দূষণের প্রভাবে অনেক সময় দুর্যোগ ঘটে থাকে। ১৯৮৭ সাল থেকে বাংলাদেশে ৭টি ভয়াবহ বন্যা হয়েছে। আষাঢ় থেকে ভাদ্র মাসের মধ্যে মূলত বন্যার প্রকোপ বেশি থাকে। এই বন্যার ফলে মানুষের জীবন, ফসল, বাড়ি-ঘর এবং রাস্তা-ঘাটের অনেক ক্ষতি হয়। বন্যার কারণে বিশুদ্ধ পানির অভাবে নানা রােগ ছড়ায়। তবে বন্যা হলে মাটিতে পলি জমা হয় যা মাটির উর্বরতা বাড়াতে সহায়তা করে। বাংলাদেশের ভৌগলিক অবস্থান ও প্রাকৃতিক কারণে বন্যা হয়। অতিরিক্ত বৃষ্টিপাত বন্যার একটি কারণ। এ ছাড়াও পলি জমে নদীর তলদেশ ভরাট হয়ে যাওয়ার কারণে নদীগুলাের ধারন ক্ষমতা হ্রাস পাচ্ছে। ফলে বর্ষা মৌসুমে পানি প্রবাহ বৃদ্ধি পেলে বন্যা দেখা দেয়। 
 বন্যা সবসময় নিয়ন্ত্রণ করা যায় না। আমরা যাতে বন্যা মােকাবিলা করতে পারি সে জন্য কিছু প্রস্তুতি নেওয়া যায়। নিয়মিত রেডিও, টেলিভিশন ও সংবাদপত্রে আবহাওয়া সম্পর্কে খবর শুনব। বাড়ির কাছে খাল-নদীতে চিহ্ন দিয়ে বাঁশ-লাঠি পুঁতে রাখব যাতে বুঝতে পারি পানি কতটুকু বাড়ল। বন্যার আগে শুকনাে খাবার, বিশুদ্ধ পানি, ঔষধ জমিয়ে রাখব। পড়ার বই-খাতা ও ঘরের গুরুত্বপূর্ণ সামগ্রী প্লাস্টিক ব্যাগে ভরে গুছিয়ে রাখব। মনে সাহস রাখব এবং ধৈর্যের সাথে দুর্যোগ মােকাবিলা করব। 
শিক্ষকের সহায়তায় শ্রেণিতে আলোচনা কর ।  

 বাংলাদেশে ১৯৭০, ১৯৯১ এবং ২০০৭ সালে তিনটি ভয়াবহ ঘূর্ণিঝড় হয়েছিল। সাধারণত গ্রীষ্ম-বর্ষা মৌসুমে বাংলাদেশে সমুদ্রের কাছাকাছি এলাকাগুলােতে বেশি ঘূর্ণিঝড় হয়। মানচিত্রে দেখে নাও বাংলাদেশের কোন  এলাকাগুলােতে ঘূর্ণিঝড়ের প্রকোপ বেশি। ঘূর্ণিঝড় থেকে উৎসারিত তীব্র বাতাস ঘর-বাড়ি ও ফসল ধ্বংস করে দেয়। এর ফলে সমুদ্রে ঘূর্ণিঝড়ের ভয়াবহতা ৪৫ ফুট পর্যন্ত উঁচু ঢেউ সৃষ্টি হতে পারে। এতে উপকূলীয় এলাকার অনেক ক্ষতি হয়।  সমুদ্রপৃষ্ঠে তাপমাত্রা বৃদ্ধি পেলে সেখানে বায়ুর নিম্নচাপ হয়। এই নিম্নচাপের কারণে ঘূর্ণিঝড়ের সৃষ্টি হয়। এটি সম্পূর্ণ প্রাকৃতিক কারণেই ঘটে থাকে। তবে ভূপৃষ্ঠের তাপমাত্রা দিন দিন বাড়ার কারণে ঘূর্ণিঝড়ের তীব্রতা বৃদ্ধি পাচ্ছে। মানুষ ঘূর্ণিঝড়কে নিয়ন্ত্রণ করতে না পারলেও এর ক্ষয়ক্ষতি কমাতে ব্যবস্থা নিতে পারে। স্বমূর্ণিঝড় মােকাবিলা ঘূর্ণিঝড়ের সময় কিছু সংকেত দেওয়া হয়। স্থানীয় হুঁশিয়ারি সংকেত ১ নম্বর থেকে মহাবিপদ সংকেত ১০ নম্বর পর্যন্ত হয়ে থাকে।  নিয়মিত সংকেত শুনব, অন্যদের জানাব ও নিজেরা সে অনুযায়ী প্রস্তুতি নেব। আশ্রয়কেন্দ্র বা নিরাপদ কোনাে স্থানে যাবার আগে নিজেদের বইপত্র ও অন্য প্রয়ােজনীয় জিনিস গুছিয়ে নিরাপদ স্থানে রাখব। 
 মা-বাবার সাথে মিলেমিশে কাজ করব। বড়দের কথা মেনে চলব এবং সবসময় নিরাপদ স্থানে থাকব। 
মানচিত্র থেকে ঘূর্ণিঝড়ের কবলে পড়তে পারে এমন এলাকাগুলাের তালিকা তৈরি কর। 

ঘূর্ণিঝড়ে কী ধরনের ক্ষতি হয় সে সম্পর্কে এলাকার সবার মাঝে সচেতনতা তৈরির জন্য একটি পােস্টার তৈরি কর। প্রয়ােজনে ছবি আঁকতে পার ও অন্য কোনাে ছবি সংযােজন করতে পার। 
 বাংলাদেশে আজকাল আগুন লাগার ঘটনা বেশি ঘটছে। বিশেষ করে শুষ্ক মৌসুমে শহরের বস্তি, গার্মেন্টস, ব্যবসা প্রতিষ্ঠানে আগুন লেগে দুর্ঘটনা ঘটে। এছাড়াও যেসব এলাকায় বেশি লােক বসবাস করে সেসব এলাকাতেও আগুন লেগে এ ধরণের দুর্ঘটনা ঘটে থাকে। এর ফলে ঘরবাড়ির প্রচুর ক্ষতি হয় এবং মানুষের জীবন বিপদগ্রস্থ হয়। গ্রামাঞ্চলে আগুন লাগলে শস্য পুড়ে যায় এতে কৃষক ক্ষতিগ্রস্থ হয়। মানুষের সৃষ্ট নানা কারণে আগুন লাগতে পারে। এখানে কিছু উদাহরণ দেওয়া হলাে : 
 রান্নার পরে চুলার আগুন সম্পূর্ণ নিভিয়ে না দিলে ।
সিগারেট, বিড়ি, তুকার আগুন থেকে ।
ঘরে কুপি, হারিকেন, মশার কয়েল জ্বালিয়ে রাখলে ।
 বাড়ির বিদ্যুতের লাইনে সমস্যা থাকলে ।
 কারখানার দাহ্য পদার্থ (যে জিনিসে সহজে আগুন ধরে) থেকে ।
 শিশুরা আগুন নিয়ে খেলা করলে বা আতশবাজি ফোটাতে গেলে ।
 এক বাড়িতে আগুন লাগলে সহজেই অন্য বাড়িতে আগুন ধরে যেতে পারে । 
 প্রথমে নিজেকে রক্ষা করতে হবে। 
 ফায়ার সার্ভিসকে খবর দিতে হবে। 
 আশপাশের মানুষকে সচেতন করতে হবে। 
 বিল্ডিং এর ভিতর লােক থেকে গেলে সংশ্লিষ্ট কর্তৃপক্ষকে জানাতে হবে। 
 দাহ্য পদার্থ লােকালয় থেকে দূরে রাখতে হবে। 
 আগুনে শরীরের কোনাে জায়গা পুড়ে গেলে সেখানে ১০ মিনিট ধরে পানি ঢালতে হবে ও দ্রুত ডাক্তারের কাছে যেতে হবে। 
 কোনাে সম্পদ রক্ষা করতে নিজের জীবনের ঝুঁকি নেওয়া যাবে না।

 বিভিন্ন সময়ের আদমশুমারি থেকে নেওয়া বাংলাদেশের জনসংখ্যা সম্পর্কিত ছকটি লক্ষ কর। বাংলাদেশের জনসংখ্যা ৩৭ বছরে প্রায় দ্বিগুণ হয়ে গেছে। সর্বশেষ হিসেব অনুযায়ী বছরে ১.২% হারে জনসংখ্যা বৃদ্ধি পাচ্ছে। এই বৃদ্ধির হার ১৯৭০ সালের থেকে কম। সেই সময় জনসংখ্যা বৃদ্ধির হার ছিল ৩%। দেখা যাচ্ছে জনসংখ্যা বৃদ্ধির হার কমেছে। তা সত্ত্বেও অতীতে বাংলাদেশের জনসংখ্যা বেশি বৃদ্ধি পাওয়ায় আয়তনের তুলনায় তা অনেক বেশি। একটি দেশে প্রতি বর্গকিলােমিটারে যতজন লােক বাস করেন, তাকে জনসংখ্যার ঘনত্ব বলে। যেহেতু আমাদের দেশের আয়তনের কোনাে পরিবর্তন হচ্ছে না তাই সময়ের সাথে সাথে জনসংখ্যার ঘনত্ব বেড়ে চলেছে। ২০১১ সালে জনসংখ্যার ঘনত্ব ছিল প্রতি বর্গকিলােমিটারে ১০১৫ জন। জনসংখ্যার ঘনত্বের দিক থেকে বাংলাদেশের অবস্থান বিশ্বে এগারতম। সিঙ্গাপুরের অবস্থান তৃতীয় এবং হংকং চতুর্থ। প্রতিবেশী রাষ্ট্র ভারত আছে তেত্রিশতম স্থানে এবং পাকিস্তানের অবস্থান ছাপান্নতম। অতিরিক্ত জনসংখ্যার কুফল অতিরিক্ত জনসংখ্যার কারণে আমাদের প্রতিনিয়ত বিভিন্ন সমস্যায় পড়তে হয়। 
 মানুষ কাজ পায় না। 
 প্রয়ােজনীয় খাবার পাওয়া যায় না। 
 অনেকে সন্তানদের বিদ্যালয়ে পাঠাতে পারেন না।
চিকিৎসা সেবা পাওয়া যায় না। 
সমাজে অপরাধ বেড়ে যায়। 
 পরিবেশ দূষিত হয়।
বাংলাদেশে জনসংখ্যা নানা কারণে বৃদ্ধি পাচ্ছে। জনসংখ্যা বৃদ্ধির প্রধান চারটি কারণ হলাে :। 
বাংলাদেশের জনসংখ্যা দ্রুত বৃদ্ধি পাওয়ার পেছনে বিভিন্ন সামাজিক কারণ রয়েছে। যেমন- শিক্ষার অভাব, বাল্য বিবাহ, বহু বিবাহ, কুসংস্কার, ছেলে সন্তান লাভের আশা ইত্যাদি। বাংলাদেশের জনসংখ্যার প্রায় অর্ধেক নারী। আর তাদের অধিকাংশ আয়মূলক কাজে জড়িত নন। ফলে ছেলেমেয়ে লালন-পালনেই তাদের বেশি সময় ব্যয় করতে হয়। অনেক মা-বাবা মনে করেন, অধিক সন্তান থাকলে বৃদ্ধ বয়সে তাদের দেখাশােনা করবে। তাই তারা বেশি সন্তান নেন। বাংলাদেশের অর্থনীতি কৃষিনির্ভর। আর কৃষিকাজে লােকবল বেশি প্রয়ােজন হয়। এ কাজ করার জন্য সবাই ছেলে সন্তান চায়। কারণ ছেলেরাই কৃষিকাজ করে পরিবারের জন্য আয় করে থাকেন। আবার বৃদ্ধ বয়সে মা-বাবা ছেলে সন্তানের উপর বেশি নির্ভর করেন।অনেক মানুষ বিশ্বাস করেন সৃষ্টিকর্তা যেহেতু আমাদের সৃষ্টি করেছেন, তিনি খাবারের ব্যবস্থাও করে রেখেছেন। ফলে তারা অধিক সন্তান জন্ম দেওয়ার বাস্তব সমস্যাগুলাের কথা ভাবেন না। চিকিৎসাবিজ্ঞানের উন্নতিতে বাংলাদেশের মৃত্যুহার এখন অনেক কমে এসেছে। জনসংখ্যা বৃদ্ধির হার কমানাের ক্ষেত্রে নারীর ভূমিকা অনেক বেশি গুরুত্বপূর্ণ। মেয়েদের যথাযথ শিক্ষা থাকলে তারা তাদের পরিবারের জন্য অর্থ উপার্জনের কাজ করতেন। শিক্ষা ও ভালাে উপার্জন তাদের জীবনযাত্রার মান সম্পর্কে সচেতন করত। ফলে পরিবার ছােট রাখা সম্ভব হতাে। 

এই অধ্যায়ে আমরা প্রাচীনকালের তিনজন রাজা সম্পর্কে জানব। আরও জানব সেই সময়কার সামাজিক ও অর্থনৈতিক অবস্থা সম্পর্কে।  সপ্তম শতকে বাংলায় শশাংক নামে একজন প্রভাবশালী রাজা ছিলেন। তিনি বাংলার স্বাধীন অস্তিত্ব বজায় রেখেছিলেন এবং কর্ণসুবর্ণ ছিল তাঁর রাজধানী। তাঁর শাসনামলে তিনি বাংলার বাইরেও রাজ্যসীমানা বাড়িয়েছিলেন। রাজা গােপাল রাজা শশাংকের পর প্রায় একশ বছর ধরে বাংলায় ভীষণ অস্থির অবস্থা বিরাজ করছিল। এরপর অষ্টম শতকে রাজা গােপাল বাংলার সিংহাসনে বসেন। তিনি পাল রাজবংশের প্রতিষ্ঠাতা। এই রাজবংশ বাংলায় প্রায় ৪০০ বছর রাজত্ব করেছিল।  রাজা লক্ষণ সেন দ্বাদশ শতকে বাংলায় রাজত্ব করেন | রাজা লক্ষণ সেন ছিলেন সেন রাজবংশের চতুর্থ রাজা। তিনি ছিলেন একজন সুপণ্ডিত ও কবি। ১২০৪ খ্রিষ্টাব্দে লক্ষণ সেনকে পরাজিত করে বখতিয়ার খিলজী বাংলায় মুসলিম শাসনের সূচনা করেছিলেন।  সেই সময়ের সমাজজীবনের মূল ভিত্তি ছিল গ্রাম। তখন মানুষ সনাতন পেশায় নিয়ােজিত ছিলেন। যেমন, নাপিত, কামার, কুমার, ধােপা, মুচি ইত্যাদি। সে সময় হিন্দু ও বৌদ্ধ ছিল দুইটি প্রধান ধর্ম। নৌকা, গরুর গাড়ি ও পালকি ছিল প্রধান যানবাহন। ভাত ছিল বাঙালির প্রধান খাদ্য। শাকসবজি, ডাল, মাছ ইত্যাদিও খাওয়া হতাে। বিনােদনের প্রধান উপাদান ছিল গান, নাচ, পাশা, দাবা, মল্লযুদ্ধ ও কুস্তি খেলা। কৃষিকাজই ছিল প্রাচীন বাংলার মানুষের প্রধান পেশা। ধান আর আখ ছিল প্রধান ফসল। কুটির শিল্পে তুলা ও রেশম দিয়ে বাংলার কারিগররা নানারকম কাপড় বনতেন। এসব কাপড় বিদেশেও রপ্তানি করা হতাে। সমুদ্রপথে চট্টগ্রাম বন্দর দিয়ে বাংলার বণিকেরা বিদেশের সাথে বাণিজ্য করতেন। 
প্রাচীনকালের পরবর্তী সময়ের (মধ্যযুগের) তিনজন রাজা সম্পর্কে আমরা জানব, আরও জানব সেই সময়কার সামাজিক ও অর্থনৈতিক অবস্থা সম্পর্কে।  শামসুদ্দিন ইলিয়াস শাহ চতুর্দশ শতকে বাংলার সিংহাসন দখল করেন। তখন ছিল বাংলায় মুসলিম শাসনামল। তাঁর প্রধান সাফল্য হলাে তিনি দিল্লির সুলতানদের কবল থেকে বাংলার স্বাধীনতা বজায় রাখেন। ইলিয়াস শাহী বংশের শাসনের সূচনা করেন। তার শাসনামলে দেশীয় ভাষা, সাহিত্য, পণ্ডিত ও কবিদের সমাদর বাড়ে। 
 বাংলার বড় বড় অঞ্চলের জমিদার যারা বারাে ভূঁইয়া নামে পরিচিত, তাঁদের নেতা ছিলেন ঈসা খাঁ। তিনি সোনারগাঁও এর জমিদার ছিলেন। বাংলার স্বাধীনতার জন্য যােড়শ শতকে দিল্লির মােগল সম্রাট আকবরের সাথে তিনি যুদ্ধ করেন। ঈসা খাঁ মৃত্যুর পূর্ব পর্যন্ত বাংলায় মােগলদের অধীনতা মানেননি। শায়েস্তা খান বাংলা মােগলদের অধীনে চলে গেলে সপ্তদশ শতকে মােগলরা শায়েস্তা খানকে বাংলার সুবেদার নিযুক্ত করেন। তাঁর আমলে সুশাসন ছিল। এসময় চাল খুব সস্তা ছিল। টাকায় আট মন চাল পাওয়া যেত। শায়েস্তা খান এ অঞ্চল থেকে জলদস্যুদের বিতাড়িত করেন। সামাজিক অবস্থা বাংলায় তখন হিন্দু, মুসলমান এবং বৌদ্ধসহ অন্যান্য সম্প্রদায়ের মানুষ মিলেমিশে সম্প্রীতির সাথে বাস করতেন। মধ্যযুগের শাসকদের আনুকূল্যে বাংলাভাষা এবং সাহিত্য ব্যাপকভাবে বিকশিত হয়। এসময় বাংলায় গড়ে উঠেছিল ঐতিহ্যবাহী কুটির শিল্প। কুটির শিল্পের কারিগররা ছিলেন অত্যন্ত পারদর্শী। মধ্যযুগের পােশাক এবং খাদ্যাভাস ছিল প্রাচীন যুগের মতােই। অর্থনেতিক অবস্থা এ যুগের অর্থনীতি ছিল মূলত কৃষিভিত্তিক। এসময় সুতার তৈরি মসলিন এবং রেশমের কাপড় অনেক প্রসিদ্ধ ছিল। হাতির দাঁতের শিল্প ও কাঠের কাজে বাংলার শিল্পীরা পারদর্শী ছিলেন। আমদানি থেকে রপ্তানি বাণিজ্য এসময় বেশি ছিল। চট্টগ্রাম বন্দর থেকে রপ্তানি হতাে চাল, চিনি, আদা, হলুদ, মসলিন এবং অন্যান্য ধরনের কাপড়। বাণিজ্য কেন্দ্র হিসেবে চট্টগ্রাম সুপরিচিত ছিল। 

১৯৪৭ সালে ভারত ও পাকিস্তান ব্রিটিশদের কাছ থেকে স্বাধীনতা লাভ করে। পাকিস্তানের দুইটি ভাগ ছিল। একটি পূর্ব পাকিঙ্কান এবং অপরটি পশ্চিম পাকিস্তান। পাকিস্তানের রাজধানী ছিল পশ্চিম পাকিস্তানে। আর তাই পশ্চিম পাকিস্তানিরা শিক্ষা, কর্মসংস্থান এবং ব্যবসা-বাণিজ্যের ক্ষেত্রে বেশি সুযােগ-সুবিধা ভােগ করত। পশ্চিম পাকিস্তানি শাসকগােষ্ঠী উর্দুকে রাষ্ট্রভাষা হিসেবে বাঙালিদের উপর চাপিয়ে দেওয়ার চেষ্টা করেছিল। ১৯৫২ সালের একুশে ফেব্রুয়ারি রাষ্ট্রভাষা বাংলার দাবিতে ঢাকার রাজপথে মিছিল বের হয়। পুলিশ সে মিছিলে গুলিবর্ষণ করে। সেখানে রফিক, সালাম, জব্বার, বরকত, শফিউরসহ অনেকেই শহিদ হন। ভাষা শহিদদের স্মরণে ঢাকায় শহিদমিনার গড়ে তােলা হয়। এছাড়া অনেক শিক্ষা প্রতিষ্ঠানেও ছােট ছােট শহিদমিনার গড়ে তােলা হয়েছে। প্রতিবছর একুশে ফেব্রুয়ারি আমরা শহিদ দিবস হিসেবে পালন করি। মাতৃভাষার মর্যাদাকে ধরে রাখার জন্য প্রতিবছর বিশ্বজুড়ে দিনটি ‘আন্তর্জাতিক মাতৃভাষা দিবস' হিসেবে পালিত হয়। 

ভাষা আন্দোলনের ফলে পূর্ব পাকিস্তানে রাজনৈতিক দলগুলোর শক্তিশালী জোট গঠিত হয়। এই জোটের নাম যুক্তফ্রন্ট। ১৯৫৪ সালে প্রাদেশিক পরিষদ নির্বাচনে যুক্তফ্রন্ট বিজয়ী হয়। এর ফলে পাকিস্তানের সরকারে যুক্তফ্রন্টের স্থান শক্তিশালী হয়। পাকিস্তানি শাসকগােষ্ঠী যুক্তফ্রন্ট সরকার ছেড়ে দেয়। ফলে এ দেশের সার্বিক অবস্থার  অবনতি ঘটে। ১৯৬৬ সালে বঙ্গবন্ধু শেখ মুজিবুর রহমান বাঙালির মুক্তির দাবি ছয় দফা উত্থাপন করেন। এর মাধ্যমে পূর্ব পাকিস্তানে স্বায়ত্তশাসন  এর দাবি তোলেন বঙ্গবন্ধু । একারণে বঙ্গবন্ধুসহ আরও অনেকের বিরুদ্ধে মামলা দেওয়া হয় । এই মামলাটি আগরতলা মামলা নামে পরিচিত। অসংখ্য ছাত্র ও সাধারণ মানুষ এই গ্রেফতারের প্রতিবাদ জানান। বঙ্গবন্ধুসহ সকল কারাবন্দীকে মুক্ত করার জন্য ছাত্র জনতা আন্দোলন শুরু করেন এবং তা একময় গণ অভ্যুত্থানে রূপ নেয় যা ৬৯ এর গণ অভ্যুত্থান নামে খ্যাত। শহিদ হন শিক্ষক, ছাত্রসহ অনেকে। গণ অভ্যুত্থানের চার শহিদের ছবি  নিচে দেওয়া হলাে । 
 এই অভ্যুত্থানের ফলে পাকিস্তানের প্রেসিডেন্ট আইয়ুব খান পদত্যাগে বাধ্য হন এবং নতুন প্রেসিডেন্ট হন ইয়াহিয়া খান। বঙ্গবন্ধুর নেতৃত্বে আওয়ামী লীগ ১৯৭০ সালের সাধারণ নির্বাচনে নিরঙ্কুশ  সংখ্যাগরিষ্ঠতা পেয়ে জয়লাভ করলেও ইয়াহিয়া খান আওয়ামী লীগকে সরকার গঠন কতে দেয়নি। ফলে পূর্ব পাকিজ্ঞানে বঙ্গবন্ধুর নেতৃত্বে অসহুযােগ আন্দোলন শুরু হয়। 

১৯৭১ সালের ৭ই মার্চ ঢাকার রেসকোর্স ময়দানে এক বিশাল জনসভা অনুষ্ঠিত হয়। এই জনসঙ্গায় বঙ্গবন্ধু শেখ মুজিবুর রহমান জনগণের উদ্দেশে স্বাধীনতার ডাক দিয়ে বলেন “এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম। 
 ১৬ই মার্চ থেকে ২৫শে মার্চ পর্যন্ত  ইয়াহিয়া খানের সাথে আওয়ামী লীগ নেতৃবৃন্দ আলােচনা করেন। সব আলােচনা ব্যর্থ করে দিয়ে ২৫শে মার্চের ফায়ার পাকিস্তানি সেনাবাহিনী রাজারবাগ পুলিশ লাইনস, ইপিআর সদর দপ্তর ও ঢাকা বিশ্ববিদ্যালয় আক্রমণ করে। অসংখ্য হল, শিক্ষক, পুলিশ, ইপিআর সদস্য ও সাধারন নারী-পুরুষকে তারা হত্যা করে। এ কালরাতেই বঙ্গবন্ধুকে গ্রেফতার করা হয়। গ্রেফতারের আগে অর্থাৎ ২৬শে মার্চের প্রথম প্রহরে বঙ্গবন্ধু ওয়্যারলেস বার্তায় বাংলাদেশের স্বাধীনতার ঘােষণা দেন। এর ভিক্তিতে ২৬শে মার্চ শুরু হয় আমাদের স্বাধীনতা সংগ্রাম। ১৯৭১ সালের ১০ই এপ্রিল বাংলাদেশের প্রথম অস্থায়ী সরকার গঠিত হয়। এ সরকার মুজিব নগর সরকার নামে পরিচিত । বঙ্গবন্ধু হলেন স্বাধীন বাংলাদেশের রাষ্ট্রপতি।  তারা যুদ্ধপরাধী। অবশেষে  বাংলাদেশ স্বাধীন হয় এবং স্বাধীন ভূখণ্ডের পাশাপাশি আমরা পাই একটি নতুন মানচিত্র, জাষ্ঠীয় পতাকা ও জাতীয় সংগীত। 

সংস্কৃতি হচ্ছে আমাদের প্রতিদিনের জীবনযাপনের ধরন : এর মধ্যে রয়েছে আমাদের ভাষা, পােশাক, খাদ্য, আচার-অনুষ্ঠান, গানবাজনাসহ আরও অনেক কিছু। আমাদের দেশে বিভিন্ন জাতিগােষ্ঠী ও ধর্মের মানুষের নিজস্ব সংস্কৃতি রয়েছে। এগুলাে সব মিলিয়েই বাংলাদেশের সংস্কৃতি। ভাষার মাধ্যমে আমরা মনের ভাব প্রকাশ করি। বাংলাদেশের বেশিরভাগ ক্ষুদ্র নৃ-গােষ্ঠীর নিজস্ব মাতৃভাষা রয়েছে। আমাদের রাষ্ট্রভাষা বাংলা। এদেশের মুসলিম, হিন্দু, বৌদ্ধ খ্রিষ্টান, সবাই বাংলা ভাষার মাধ্যমে একসূত্রে গাঁথা । মেয়েদের পােশাক শাড়ি বাংলাদেশের মেয়েদের ঐতিহ্যবাহী পােশাক।বর্তমানে অনেকেই বিশেষ করে কম বয়সী মেয়েরা সালােয়ার-কামিজ পরতে পছন্দ করে। ছােট মেয়েদের অনেকেই ফ্রক এবং স্কার্ট পরে। তবে এখনও বিশেষ অনুষ্ঠানগুলােতে বেশিরভাগ মেয়েই শাড়ি পরেন এবং নানারকম গয়না, টিপ, ফুল পড়ে থাকেন। এদেশের পুরুষেরা গ্রামাঞ্চলে এবং বাড়িতে সাধারণত লুঙ্গি পরেন। অফিসের কাজে তারা শার্ট-প্যান্ট পরেন। অনেকে বিশেষ অনুষ্ঠানে পাঞ্জাবি-পায়জামা পরেন। বয়স্ক হিন্দু পুরুষেরা আগে ধুতি পরতেন। পুরুষ মুসলমানগণ ধর্মীয় অনুষ্ঠানে পায়জামা-পাঞ্জাবি ও টুপি পরেন। 

কথায় আছে মাছে-ভাতে বাঙালি। মাছ ও ভাত আমাদের প্রধান খাবার। এছাড়াও আমরা ডাল, মাংস ও নানারকম শাকসবজি খাই এবং খাবার সুস্বাদু করার জন্য মসলা করি। বিশেষ অনুষ্ঠানে আমরা সাধারণত পােলাও-মাংস, বিরিয়ানি এবং চিড়ি খাই। বৃষ্টির দিনে খিচুড়ি খাওয়া বাঙালিদের সংস্কৃতিতে পরিণত হয়েছে। গরমের দিনে কৃষক পরিবারে নানারকম ভর্তা, ভাজি ও কাঁচামরিচ  দিয়ে পান্তা খাওয়ার প্রচলন রয়েছে। আমরা উৎসব অনুষ্ঠানে মিষ্টি খেতে ভালােবাসি। আমাদের মিষ্টি খাবারগুলো সাধারণত দুধে তৈরি। যেমন দই, পায়েস, রসগােল্লা, চমচম, ক্ষীর ইত্যাদি। ঈদের দিনে সেমাই এবং শবেবরাতে হালুয়া তৈরি হয়। বিভিন্ন পুজা ও উৎসবে হিন্দুরা পায়েস, নাড়ু , মোয়া এবং মুড়কি তৈরি করেন। বড়দিন উপলক্ষে খ্রিস্টানরা অনেক রকম পিঠা তৈরি করেন। আমাদের জীবনে বিভিন্ন সময়ে অনেক রকম অনুষ্ঠান হয়। 
 
আমাদের দেশে বিভিন্ন উৎসব অনুষ্ঠানে, পালা পার্বণে এবং দৈনন্দিন জীবনে নানা প্রকার গান বাজনা হয়। লোকসংগীত বাংলাদেশের প্রাণ। ক্ষেতে লাঙ্গল  দিতে দিতে কৃষকেরা গান গায়। নৌকা বাইতে বাইতে মাঝি গান গায়। তেমনি  এক গ্রাম থেকে অন্য গ্রামে যেতে যেতে বাউলেরা পান পায়। জারি, সারি , বাউল, ভাটিয়ালি, ভাওয়াইয়া, গম্ভীরা আমাদের প্রধান লােকসংগীত। এছাড়া গ্রামে মেলা আর অনুষ্ঠালগুলােভে যাত্রা, পালাগান, কীৰ্তন আর মুর্শিদি গানের আসর বসে। সংরক্ষণের অভাবে আমাদের নিজস্ব সংস্কৃতি হারিয়ে যাচ্ছে। বিদেশি সংস্কৃতির  প্রভাবে  আমাদের দেশের সংস্কৃতি  আজ বিপন্ন। আমি সবাই সচেতন হলে আমাদের সংস্কৃতি রক্ষা করা সম্ভব হবে ।

পারিবারিক বিভিন্ন অনুষ্ঠান নিয়ে জোড়ায় আলােচনা কর। তােমার সবচেয়ে পছন্দের অনুষ্ঠান কোনটি? কেন? 

আগের পৃষ্ঠার ছবিগুলাে দেখ। যেকোনাে একটি অনুষ্ঠান বেছে নাও এবং তােমার অভিজ্ঞতা বর্ণনা কর। অনুষ্ঠানটিতে কী ধরনের খাবার খেয়েছিলে? অনুষ্ঠানে কারা অংশগ্রহণ করেছিলেন? 
ছােট বাচ্চাদের প্রথম ভাত মুখে দেওয়ার অনুষ্ঠান। জন্মগ্রহণ করার দিনটি আনন্দ সহকারে পালন করা। বিয়ের আগে গায়ে হলুদ অনুষ্ঠান হয়। 
