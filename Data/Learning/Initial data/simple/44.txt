শীতকাল। এক চাঁদনী রাতে সকল পশু পাখী ও কীট পতঙ্গ যখন ঘুমিয়ে পড়লাে তখন শিয়াল তার গর্ত থেকে বেরিয়ে এলাে। ভীষণ ক্ষুধা শিয়ালের। মন তার শুধু খাই খাই করছে। 
প্রথমেই গেল সে নদীর পাড়ে ঝােপের ধারে। বুনাে হাঁসদের ঘুম ছিল খুবই হালকা। শিয়ালের পায়ের আওয়াজ পেয়েই বাসা থেকে লাফিয়ে পড়লাে পানিতে। পানির কলকল আওয়াজে বৃদ্ধ ব্যাঙের ঘুম ভেঙ্গে গেল | তার মুখের পাশ দিয়ে উড়ে যাচ্ছিল একটি মশা | লম্বা জিহ্বা দিয়ে খপ করে ধরে ফেললাে মশাকে। মশাটাকে গিলে আবারও ঘুমিয়ে পড়লাে ব্যাঙ | 

শিয়াল দৌড়ে ছুটলাে গ্রামের দিকে। সেখানে ছিল একটি মুরগীর খামার। মুরগীরা সব ঘুমে। জ্ঞানী বড় মােরগ গাছের ডালে বসে পাহাড়া দিচ্ছে। তার সজাগ দৃষ্টি চারদিকে। কোথাও কোন শব্দ হলেই পরখ করে দেখে কিসের শব্দ, কার শব্দ! শিয়াল কাছে গিয়েই বললাে সালামু আলাইকুম, মােরগ সাব! কেমন আছেন? সবাই ভাল আছে তাে? এত উপরে আপনার ঠান্ডা লাগেনা? আসুন নিচে দুই বন্ধু মিলে গল্প ও হাটা হাটি করি। একা একা গাছের ডালে ঘুম এসে যাবে। 

বুদ্ধিমান মােরগ জবাব দিলাে চমৎকার প্রস্তাব দিয়েছেন বন্ধু! কিন্তু আমরা বােধ হয় বেশীক্ষণ হাটা হাটি ও গল্প করতে পারবাে না। ঐ দেখুন না দেয়ালের ওপাড় থেকে চাষী তাঁর শিকারী কুকুরদের নিয়ে এদিকেই আসছে।” মােরগের কথা শুনেই শিয়ালের মনে ভয় ঢুকে গেল। মােরগ যে শিয়ালকে ফাকি দিচ্ছে তা না বুঝেই সে লেজ সটান করে দিলাে ছুট জঙ্গলের দিকে। কাঠ বিড়ালীরা পথিমধ্যে যেসব দানা জমা করেছিল শিয়ালের পায়ে লেগে তা ছড়িয়ে পড়লাে চারদিকে। 

কিছুদুর যেতে না যেতেই শিয়ালের পথে পড়লাে এক খরগােশ । শিয়লি ভাবলাে  “এমন খরগােশ রাতের খানা হিসাবে খুব মজাদার হবে।” এরপর ছুটলাে খরগােশের পিছনে। কিন্তু খরগােশ কারাে খােরাক হতে চায়নি বলে যে ফোকড় থেকে বেরিয়ে এসেছিল সেই ফোকড়েই ফিরে গেলাে। শিয়ালের পক্ষে ঐ ফোকড়ে ঢােকা সম্ভব ছিল না। তাই নিজের পথ ধরলাে। 

এবার শিয়ালের অবস্থা খুবই খারাপ হয়ে গেলাে | ক্ষুধায় সে অস্থির। এর উপর প্রচণ্ড শীত। ক্ষুধার যন্ত্রণায় সে একটা ইদুর ধরে খেতে চাইলাে। কিন্তু সে রাতে ইদুরেরাও তাকে ফাকি দিতে লাগলাে। সে কোন ইঁদরের গর্তের মুখে গিয়ে বসলেই তাকে দেখে ইদুর পেছনের গােপন পথ দিয়ে পালিয়ে যেতাে। 

অবশেষে ক্লান্ত ও ক্ষুধার্ত শিয়াল নিজের বাসার দিকেই পথ ধরলাে। জঙ্গলের অপর প্রান্তে যখন পৌছলাে তখন দেখলাে এক বৃদ্ধ কাক গাছের ডালে বসে আছে। তার ঠোটে এক খন্ড পনির। ব্যস, শিয়াল বুদ্ধি খাটিয়ে চিৎকার করে বললাে  আরে, আরে, কাক মশায় যে! সালামু আলাইকুম। কেমন আছেন | আজতাে আপনাকে সবচে বেশী সুন্দর লাগছে! এ জঙ্গলে আপনার মত আর কেউ সুন্দর আছে বলে মনে হয় না। ঠিকই বলে থাকে যে, বাজ পাখীরাও আপনার মতাে পাখার অধিকারী নয়। ময়ুরেরাও আপনার মতাে পুচ্ছ পালকেরঅধিকারী নয়। এবং বুলবুলেরা আপনার মতাে গাইতে পারে না। ওরাও নাকি আপনাকে দেখে হিংসা করে। কতইনা ভাল হতাে এ চাদনী রাতে আপনিও যদি আমার সাথে কিছু গাইতেন।” 

কাক শিয়ালের মুখে নিজের তারিফ শুনে খুবই খুশী হলাে। তাই দেরী না করে ঠোট ছড়িয়ে শুরু করলাে কা কা কা | পাশের গাছের ডালে বসে ঝিমুচ্ছিলাে কোকিল | হঠাৎ কাকের চিৎকারে ভয় পেয়ে লাফিয়ে উঠলাে এবং পাখা মেলে জোরে নিজের কান চেপে রাখলাে। যেনাে কাকের আওয়াজ তার কানে না যায়। কাকের আওয়াজে কোকিলের বড় বিরক্তি লাগে।। এদিকে কাকের প্রথম কা কা বলার সাথে সাথেই তার মুখ থেকে খসে পড়লাে পনির টুকরা | শিয়াল হা করেই ছিল। ঠিক তার মুখের ভেতরই এসে পড়লাে পনির। 

শামুক বেচারা তাজ্জব হয়ে দুই চোখ বের করে দেখছিল কাকের কান্ড | শিয়াল দাত দিয়ে আকড়ে ধরে জিহ্বা দিয়ে পনির টুকরাটি মুখের ভেতর নিলাে। এরপর শামুকের দিকে মুচকি হেসে গিলে ফেললাে পনির।। চালাক কাকও শিয়ালের কাছে ঠকে গিয়ে হা করে বােকার মত তাকিয়ে রইল। 

| কেমন লাগলাে বলত শুনি! 
আচ্ছা, তুমি কি এ গল্পটা অন্যভাবেও বলতে পারবে? নিশ্চয়ই পারবে। তাহলে তােমার বড়দের শুনিয়ে দাও | আর হ্যা, যদি পার তবে নিজের মত করে লিখে ফেল! ভারী মজা হবে। সাথে সাথে ছবিও আঁকতে পার। এই বইয়ের ছবিগুলাে দেখে দেখে আঁকার চেষ্টা করেই দেখােনা! কাগজ ও কয়েকটি রঙিন পেন্সিল লাগবে। 
 কথা হলাে : গল্পটা ও ছবিগুলাে কেমন লাগলাে এবং আরাে গল্প ও ছবির বই চাও কি-না আমাদের জানাবে। 
