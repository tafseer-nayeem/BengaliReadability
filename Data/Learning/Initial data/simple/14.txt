বনের রাজা সিংহ একবার ঘােষণা করলাে প্রতিদিন তার একটা পশু খাবারের জন্য চাই। জঙ্গলের সব পশুপাখি সভা ডেকে ঠিক করলাে তাদের মধ্যে থেকেই পালা করে এক-একজন সিংহের গুহায় যাবে। একদিন খরগােশের ডাক পড়লাে। চালাক খরগােশ ভাবতে লাগল কী উপায়ে এই দুষ্ট সিংহকে মারা যায়। ধীরে ধীরে সে সিংহের গুহার দিকে এগিয়ে চলল। সিংহের খাবার সময় পার হয়ে গেল তবু কারাে দেখা নেই। রাগে সিংহ গর্জন করতে লাগল। খরগােশকে দেখতে পেয়ে সে চিৎকার করে বলল, “তুমি এতাে দেরি করে কেন এসেছ?” খরগােশ নম্রভাবে জবাব দিল, “মহারাজ, অন্য আর একটা সিংহ আমায় তাড়া করেছিল। অনেক কষ্টে আমি পালিয়ে আপনার কাছে এসেছি।” সিংহ রাগে গর্জে ওঠে বলল, “এই জঙ্গলে আমি ছাড়া অন্য সিংহ কে আছে? কার এতাে বড় স্পর্ধা বল তাে?” “আজ্ঞে হ্যা মহারাজ, আছে বৈকি, সে কোথায় থাকে তাও আমি জানি।” সিংহ বলল, কোথায় থাকে সে? খরগােশ বলল, “আপনি যদি দয়া করে আমার সাথে আসেন আমি আপনাকে দেখাতে পারি।” 
সিংহ রাজি হয়ে খরগােশের পিছনে পিছনে চলল। খরগােশ তাকে একটা কুয়াের কাছে নিয়ে বলল, “এর ভেতরে সে থাকে প্রভু, আপনি একটু উঁকি দিলেই দেখতে পাবেন।” সিংহ উঁকি দিয়ে কুয়াের পানিতে তার নিজের ছায়া দেখতে পেল । মূখ সিংহ ভাবল সত্যিই তাে, অবিকল তারই মতাে আর একটা সিংহ বসে আছে। সে রাগে গর্জে ওঠল এবং দেখল জলের সিংহও তাকে দেখে গর্জন করছে। ক্রোধে উত্তেজিত হয়ে সে কুয়াের পানিতে ঝাঁপ দিল। সাথে সাথেই সে ডুবে মারা গেল। খরগােশ মনের আনন্দে বনে চলে গেল । বনের অন্য পশুরাও দুষ্ট সিংহের গ্রাস থেকে পরিত্রাণ পেল ।। 
উপদেশ : ক্রোধে উত্তেজিত হয়ে কোনাে কিছু করবার আগে একবার চিন্তা করতে হয়। 
একটা ধান ক্ষেতের মধ্যে এক বাবুই পাখির বাসা ছিল। সে তার ছােট বাচ্চাদের নিয়ে সেখানে নিরাপদে বাস করতাে। যতদিন না ক্ষেতের ধান পাকে ততদিন বাবুই তার বাচ্চাদের নিয়ে সেখানে থাকতে চাইল। একদিন সকালে মা-পাখি দেখল ক্ষেতের সব ধান পেকে গেছে । সে বাচ্চাদের ডেকে বলল, “বাছারা, এখন তাে ধান কাটার সময় হয়ে গেছে। আমাদের এখন বাসা ছেড়ে অন্য কোথাও চলে যেতে হবে।” পরদিন সকালে ক্ষেত দেখতে এসে কৃষক অন্যদের বলছে, “আগামীকাল সকালে স্বজনদের নিয়ে এসে ধান কাটা শুরু করবাে।” বাবুই বাচ্চারা এ কথা শুনে মাকে বলল, “কাল সূর্য ওঠার আগেই আমাদের এই ক্ষেত ছেড়ে চলে যেতে হবে।” বাবুই বাচ্চাদের সান্ত্বনা দিয়ে বলল, “বাছারা তােমরা, ভয় পেয়াে না ।কাল থেকে ধান কাটা শুরু হবে না।” যথাসময়ে কৃষক এসে দেখল স্বজনরা কেউ আসে নি। ফলে সেদিন ধান কাটা হলাে না। সে বলল, “কাল আমি আমার প্রতিবেশীদের ডেকে নিয়ে এসে অবশ্যই ধান কেটে নিয়ে যাবাে।” বাবুই বাচ্চারা বলল, “মা তুমি তাড়াতাড়ি আমাদের এখান থেকে নিয়ে যাবার চেষ্টা কর, দেরি করলে বিপদ হবে।” মা বলল “তােমরা ব্যস্ত হয়াে না, “এখনই যাবার দরকার নেই।” 
পরদিন আবার কৃষক এসে মাঠে অপেক্ষা করতে লাগল । কিন্তু সেদিনও তাকে সাহায্য করতে কেউ এল না। রেগে গিয়ে কৃষক বলল, “কাল আর কারাে ওপর নির্ভর করে কাজ নেই। আমি একাই সব ধান কেটে নিয়ে যাবাে।” 
এ কথা শুনে মা পাখি বাচ্চাদের বলল, “বাছারা এবার আমাদের যাওয়া দরকার। কৃষক নিশ্চয়ই কাল এসে একাই ধান কেটে ফেলবে।” তখন বাচ্চারা মনের দুঃখে মায়ের সাথে অন্য বাসার সন্ধানে উড়ে গেল । 
উপদেশ : পরনির্ভর না হয়ে নিজের কাজ নিজেই করা উচিত। 
একদা এক বনে এক গাধা আর এক শেয়াল বাস করতাে। ওদের মধ্যে খুবই বন্ধুত্ব হয়েছিল। দুই বন্ধু একদিন বেরােল। কিছুদূর যাবার পর সামনে এক সিংহ দেখতে পেয়ে বিপদ বুঝে শেয়ালটা নিজেকে বাঁচাবার জন্যে সিংহের একেবারে কাছে গিয়ে বলল, মহারাজ, যদি কিছু মনে না করেন তাহলে একটা কথা বলি। তবে তার আগে কথা দিতে হবে, আমাকে আপনি ছেড়ে দেবেন। তারপর ফিসফিস করে বলল, “ঐ গাধাটা আপনার একেবারে হাতের মুঠোয় এনে দিতে পারি। সিংহ বলল “বেশ তাে তাই হবে।কথা দিলাম আমি।” সিংহের আশ্বাস পেয়ে শেয়াল গাধাটাকে ভুলিয়ে ভালিয়ে সিংহের কাছাকাছি একটা ফাঁদের মধ্যে ফেলল। আর এদিকে সিংহ যখন দেখল গাধাটার আর পালাবার উপায় নেই, তখন প্রথমে শেয়ালটাকেই শেষ করলাে, তারপর ধীরে সুস্থে গেল গাধাটার কাছে। উপদেশ : অপরের সর্বনাশ করার চেষ্টা করলে নিজেরই ক্ষতি হয়। 
এক গ্রামে এক কৃষক-পরিবার বাস করতাে। তার তিন সবল ও জোয়ান ছেলে ছিল। ছেলে তিনটি খুব অলস প্রকৃতির ছিল। বৃদ্ধ বাপের কাছে হাত খরচের জন্য কেবল টাকা-পয়সা চাইতাে। কিন্তু টাকা উপার্জন করার জন্য তারা কোনাে কাজকর্ম করতে চাইতাে না। এজন্য কৃষকের মনে খুব দুঃখ ছিল। একদিন সে ছেলেদের ডেকে বলল, “শােন বাছারা, আমি অনেক আগে আমার ঐ জমিতে কিছু ধন সম্পদ পুঁতে রেখেছি। তােমরা যদি জমি খুঁড়ে এখন সেই গুপ্তধন উদ্ধার করতে পার তাহলে সেটা নিজেদের মধ্যে ভাগ করে নিতে পারবে।” ছেলেরা পরদিন ভাের হতে না হতেই সবাই কোদাল নিয়ে জমি কোপাতে বেরিয়ে পড়ল। বেশ কয়েকদিন ধরে তারা তিনজনে জমির একপ্রান্ত থেকে অপরপ্রান্ত পর্যন্ত কুপিয়ে ফেলল কিন্তু গুপ্তধনের সন্ধান পেল না। ছেলেরা তখন ক্লান্ত ও হতাশ হয়ে বাবার কাছে গিয়ে বলল,“আমরা অনেক পরিশ্রম করে জমি কোপালাম কিন্তু কোথাও তাে গুপ্তধনের সন্ধান পেলাম না।” বৃদ্ধ কৃষক তখন ছেলেদের বলল,“ঠিক আছে বাছারা, তােমরা হতাশ হয়াে না। চলাে আমরা সবাই মিলে জমিতে বীজ বুনি আর ফসল ফলাই।” তখন সকলে মিলে জমিতে ধান বুনে দিল। ভালাে করে কোপানাের ফলে জমি ভালাে ফসলের জন্য তৈরি হয়েছিল আর সৌভাগ্যক্রমে সে বছর ভালাে বৃষ্টি হওয়ায় জমিতে প্রচুর ধান। ফলেছিল। মাঠভরা পাকা ধান রােদে ঝলমল করতে লাগল।সােনার রঙের প্রচুর ধান দেখে কৃষকের ছেলেরা আনন্দে নাচতে লাগল। তারা তাদের বাবাকে নিয়ে এসে ক্ষেতের মাঠ ভর্তি সােনালি ধান দেখাতে লাগল।।কৃষক তখন ছেলেদের বলল, “এবার কতাে ধান ফলেছে দেখাে। এই হলাে আমার গুপ্তধন, যা আমি তােমাদের খুঁজে নিতে বলেছিলাম। “এখন তােমরা এই ধান বাজারে বিক্রি করে সেই টাকা নিজেদের মধ্যে ভাগ করে নাও।” উপদেশ : পরিশ্রমে প্রচুর ধন আসে।। 
একদিন রাতে তিনজন চোর এক ধনী ব্যক্তির বাড়িতে ঢুকে অনেক টাকা চুরি করলাে । সমস্ত টাকা একটা থলেতে ভর্তি করে তারা জঙ্গলের পথে পালিয়ে গেল। অনেকক্ষণ পরে তারা ক্লান্ত হয়ে একটা গাছের তলায় গিয়ে বসলাে। তাদের খুব খিদে পেয়েছিল। কিন্তু জঙ্গলে কোথায় পাবে খাবার? তখন তাদের মধ্যে একজন বলল,“বন্ধুরা তােমরা একটু অপেক্ষা কর এবং টাকার থলেটা পাহারা দাও। আমি পাশের গ্রামে গিয়ে দোকান থেকে খাবার কিনে আনছি।” গ্রামের পথে যেতে যেতে লােকটির মাথায় একটা দুর্বুদ্ধি এল। খাবারের দোকানে ঢুকে সে পেটভরে খাবার খেলাে এবং দুই বন্ধুর জন্যে খাবার কিনল। বাইরে এসে সে ঐ খাবারের মধ্যে বিষ মিশিয়ে দিল । সে ভাবলাে এই বিষ মেশানাে খাবার খেয়ে ঐ দুই বন্ধু মরে যাবে এবং সে একাই সব টাকার মালিক হয়ে যাবে। আনন্দে সে বলে ওঠলাে, “কি মজা হবে আমি বড়লােক হয়ে যাবাে।” এদিকে জঙ্গলে বসে অন্য দুই চোর পরামর্শ করে ঠিক করলাে তাদের বন্ধু খাবার নিয়ে ফেরার পর তারা তাকে মেরে ফেলবে। তাহলে সমস্ত টাকা তারা দুজনে সমানভাবে ভাগ করে নেবে। এভাবে তিনজন চোরই একই সময়ে নিষ্ঠুর পরিকল্পনা করলাে। ফলে প্রথম চোর খাবার নিয়ে আসার সাথে সাথেই অন্য দুই চোর তার ওপর ঝাপিয়ে পড়ে তাকে মেরে ফেলল।তারপর তারা মনের আনন্দে বিষ মেশানাে খাবার খেলাে। কিছুক্ষণের মধ্যেই তারাও মৃত্যুর কোলে ঢলে পড়লাে। ফলে লুটের টাকা কেউই ভােগ করতে পারলাে না।উপদেশ : লােভে পাপ, পাপে মৃত্যু। 
এক ছিল চাষি। সে নিজের কথা ছাড়া আর কিছু ভাবতে পারতাে না। চাষি ছিল খুবই স্বার্থপর । একবার খুবই দুর্যোগ শুরু হলাে। এই দুর্যোগে বাড়ির বাইরে বেরােনাে কিছুতেই সম্ভব হলাে না। চাল, ডাল সব ফুরিয়ে গেল চাষির। বাড়ির লােকজন তাে কম নয় অথচ এই ঘাের দুর্যোগ চলতেই থাকলাে।বাইরে থেকে খাবার সংগ্রহ করতে ন পেরে সে তার ভেড়া মেরে মেরে পরিবারকে খাওয়াতে লাগল। বেশি ভেড়াও তার ছিল না। অল্প কয়েকটি ভেড়া শেষ হয়ে গেল, তবুও দুর্যোগ থামলাে না। এরপর চাষিটি আর কি করবে? অবশেষে বাধ্য হয়ে সে তার চাষের বলদের গলাতেই ছুরি বসিয়ে দিল। 
চাষিটির এই কাণ্ড দেখে বাড়ির কুকুর দুটো নিজেদের মধ্যে আলােচনায় বসলাে। দেখাে কাও, আমাদের স্বার্থপর মনিবটি এবার তার চাষের বলদকেও রেহাই দিল।অতএব, আমাদেরই যে সে রেহাই দেবে, তাই বা আমরা ভাবি কী করে? তারচেয়ে মানে মানে আগে থেকে কেটে পড়াই ভালাে। উপদেশ :স্বার্থপরদের থেকে দূরে থাকাই ভালাে। 
এক মুদির দোকানে অনেকগুলাে ইঁদুর বাস করতাে। তাদের খাবারের জন্যে দোকানে অনেক জিনিস মজুদ ছিল। প্রতিদিন রাতে তারা শস্যদানা, রুটি, বিস্কুট, আটা, সুজি ও শুকনাে ফল ইত্যাদি যা পেত সব খেয়ে ও ছড়িয়ে ছিটিয়ে নষ্ট করতাে। দোকানের মালিক ইঁদুরদের দৌরাত্ম্যে অস্থির হয়ে পড়লাে। দোকানের জিনিস এভাবে দিনের পর দিন নষ্ট হওয়ায় তার ব্যবসায়ে লােকসান হতে লাগল । সে ভাবলাে “এ সর্বনাশা ইঁদুরের হাত থেকে বাঁচার জন্য আমার কোনাে একটা উপায় বের করতেই হবে; না হলে এরা আমায় শেষ করে দেবে।” অনেক ভেবে সে একটা বড় মােটা বেড়ালকে দোকানে নিয়ে এল। ফলে ইঁদুরদের একাধিপত্য কমতে শুরু করলো। তারা বেড়ালের ভয়ে যখন তখন এদিক ওদিক স্বাধীনভাবে চলাফেরা করতে পারছিল না। কারণ প্রতিদিনই বেড়াল ভায়া দু-চারটা করে ইঁদুর ধরে মারতে লাগল ।। ইঁদুরেরা খুবই দুশ্চিন্তায় পড়ে গেল। তারা একটা সভা ডেকে সেখানে আলােচনায় বসলাে। সবাই বলতে লাগল, “যেকোনাে উপায়ে বেড়ালের হাত থেকে আমাদের মুক্তি পেতে হবে।” কিন্তু কী উপায়ে সেটা সম্ভব হবে কেউ তার উত্তর দিতে পারলাে না। তখন এক চালাক সপ্রতিভ ইঁদুর ওঠে দাঁড়িয়ে বলল,“বন্ধুগণ, বেড়াল খুব দ্রুত ও নিঃশব্দে চলাফেরা করে বলে আমরা বােঝার আগেই সে আমাদের আক্রমণ করে। তাই বেড়ালের হাত থেকে বাঁচার সহজ উপয় হলাে- বেড়ালটার গলায় একটা ঘণ্টা বেঁধে দেওয়া তখন, বেড়ালের চলাফেরার সময় ঠুনঠুন ঘণ্টা বাজবে। তা শুনে আমরা সাবধান হতে পারবাে। অন্য এক ইঁদুর বলল, “ভাই তুমি ঠিকই বলেছ। ঘণ্টার আওয়াজে আমরা বুঝতে পারবাে বেড়াল আসছে এবং সেই বুঝে আমরা লুকিয়ে পড়বাে, কি বল?” 
সব ইঁদুর ভায়েরা এই সমাধান মেনে নিয়ে আনন্দে হাততালি দিয়ে চিৎকার করে ওঠলাে ‘হু-র রে’ । তখন একটা বৃদ্ধ ইঁদুর দাঁড়িয়ে আস্তে আস্তে বলল, “ভাইসব, উল্লাস বন্ধ করাে। তােমরা আমায় বলতে পার সাহস করে বেড়ালটার গলায় ঘন্টা বাধতে কে যাবে?” মুহূর্তের মধ্যে সবাই চুপ । কেউই সাহস করে বলতে পারলাে না যে, “আমি যাবাে বেড়ালের গলায় ঘন্টা বাধতে।” 
কাজের কথা বলা যত সহজ করা তত সহজ নয়।দুই বন্ধু তুষার ও নিপুন। দুজনের গলায় গলায় ভাব। একদিন তারা বেড়াতে বেরিয়েছিল। বেড়াতে বেড়াতে তারা এক জঙ্গলের ভেতর ঢুকল হঠাৎ তারা একটা ভালুক দেখতে পেল ।দুইবন্ধু ভালুকটাকে দেখে খুব ভয় পেয়ে গেল। দু’জনের মধ্যে একজন চট করে একটা গাছে ওঠে লুকিয়ে পড়ল। অপর বন্ধুটি গাছে ওঠা জানতাে না।ভয়ে তার প্রাণ শুকিয়ে গেল। বন্ধুটি তার কথা না ভেবে নিজের প্রাণ বাঁচাতে গাছে উঠল। এখন তাকে নির্ঘাত ভালুকের হাতে প্রাণ হারাতে হবে। অগত্যা আর কোনাে উপায় নেই দেখে সে মরার ভান করে মাটিতে শুয়ে পড়লাে। কারণ সে শুনেছিল ভালুকেরা নাকি মরা মানুষ ছোঁয় না। ভালুক এবার মাটিতে শােয়া লােকটির কাছে এগিয়ে গেল । লােকটি তখন নিঃশ্বাস বন্ধ করে মরার মতাে সেখানে পড়ে রইল।ভালুকটি কিছুক্ষণ শোকার পর লােকটাকে মরা মনে করে সেখান থেকে চলে গেল। ভালুকটা চলে যেতেই যে বন্ধুটি গাছে ওঠে লুকিয়েছিল সে গাছ থেকে নেমে এসে বন্ধুকে জিজ্ঞাসা করলাে, আচ্ছা বন্ধু, ভালুকটা তােমার কানে কানে কিছু একটা বলল মনে হয়। কী বলল ? 
বন্ধুটি সঙ্গে সঙ্গে উত্তর দিল-“ভালুক বলে গেল বিপদের সময় যে বন্ধু স্বার্থপরের মতাে আচরণ করে, বন্ধুর জীবনের প্রতি খেয়াল রাখে না তাকে বিশ্বাস করাে না । উপদেশ : বিপদের সময় প্রকৃত বন্ধুর পরিচয় পাওয়া যায়। 
 অনেকদিন আগের কথা। বাগদাদের প্রত্যন্ত অঞ্চলে এক মহীয়সী নারী বাস করতাে। তার ছিল অতি আদরের এক সন্তান-নাম আব্দুল কাদের। জ্ঞানে-গুণে এ বালক তৎকালীন সকলের চেয়ে সেরা। কিন্তু তাই বলে তাে আর তাকে বুকের মধ্যে লুকিয়ে রাখা চলবে না, উপযুক্ত শিক্ষা দেওয়া চাই। এজন্য তিনি স্থির করলেন, উচ্চ শিক্ষার জন্য ছেলেকে বাগদাদ পাঠাবেন। বাগদাদ নগরী বেশ দূরের পথ। তাছাড়া রাস্তা-ঘাটও ভালাে নয়। ডাকাতরা সুযােগ বুঝে পথিকদের আক্রমণ করে সর্বস্ব লুটে নেয়। তখনকার দিনে কোথাও যেতে হলে পায়ে হেঁটে কিংবা উট, গাধা, ঘােড়া এসব জন্তু ব্যবহার করা হতাে। কিন্তু তাদের এসব জন্তু ছিল না। কাজেই যারা পায়ে হেঁটে বাগদাদ যাবে তাদের জন্য অপেক্ষা করতে হলাে। একদা যাবার দিন এসে গেল। মা পুত্রের জামার নিচে ৪০টি স্বর্ণমুদ্রা সেলাই করে দিলেন যাতে করে ডাকাতরা খুঁজে না পায়। ছেলেকে বিদায় দেবার পূর্বে বললেন, “বাবা কখনাে মিথ্যে কথা বলাে না, মিথ্যা বলা মহাপাপ।” যথাসময়ে একদল যাত্রীর সাথে বালক আব্দুল কাদের হাঁটা শুরু করলাে। কয়েকদিন হাঁটার পর তাদের কাফেলার ওপর ডাকাত দল আক্রমণ করে বসলাে। যার কাছে যা কিছু আছে ডাকাতরা তল্লাশি করে সব নিয়ে নিল। বালক কাদেরের প্রতি ডাকাতরা গুরুত্ব দেয় নি। কারণ এতটুকু বালকের কাছে কিইবা থাকবে । তবু সবার শেষে একজন ডাকাত জিজ্ঞেস করলাে, এই ছােকরা তাের কাছে কী আছে? বালক বলল, ৪০টি স্বর্ণমুদ্রা । একথা শুনে ডাকাত তার সর্দারের কাছে নিয়ে গেল। সদার তার থলে খুঁজলাে কিন্তু কোথাও স্বর্ণমুদ্রা পেল না। ডাকাত সর্দার রেগে বললাে, আমাদের সাথে ঠাট্টা ! কোথায় তাের স্বর্ণমুদ্রা? তখন বালক আব্দুল কাদের জামার ভেতর দেখিয়ে বলল, এখানেই স্বর্ণমুদ্রাগুলাে। যাত্রার সময় মা সেলাই করে দিয়েছেন। ডাকাত সর্দার বলল, তুমি তাে না বললেও পারতে, আমরা খুঁজে না পেয়ে ছেড়ে দিতাম। বালক আব্দুল কাদের বলল, “মা বলেছেন, কখনাে মিথ্যে কথা বলাে না-মিথ্যা বলা মহাপাপ। আল্লাহ মিথ্যাবাদীকে পছন্দ করেন না।” ডাকাত সর্দারের মন নরম হলাে। তিনি বালকের দিকে এক দৃষ্টিতে তাকিয়ে রইলেন। বালকের চেহারা খুবই পবিত্র, যেন আল্লাহর নূর খেলা করছে। এ যে সাধারণ বালক নয় তা তার বুঝতে দেরি হলাে না। সর্দারের চোখে পানি টলমল করতে লাগল। ভাবতে লাগল, জীবনে অনেকের ধন-সম্পদ লুট করেছি। 
অনেককে হত্যা করেছি। আমার এসব অপরাধ কি আল্লাহ মাফ করবেন? মনে মনে সিদ্ধান্ত নিল-জীবনে আর ডাকাতি, লুটতরাজ করবাে না। তারপর পথিকদের কাছ থেকে যা যা নিয়েছিল সবাইকে ফেরত দিয়ে দিল এবং সবাই তওবা করে ডাকাতি করা ছেড়ে দিয়ে ভালাে হয়ে গেল । আর এই বালকই পরে জগতের সবচেয়ে বড় আউলিয়া আব্দুল কাদের জিলানী (রহ) নামে খ্যাতি লাভ করেন।  উপদেশ : সত্যকে আঁকড়িয়ে ধর, মিথ্যাকে বর্জন কর। 
একদিন এক আলাে ঝলমলে সুন্দর সকালে দুই বন্ধু নৌকায় চড়ে সমুদ্রে বেড়াতে গেল। মনের সুখে গল্প করতে করতে তারা শান্ত সমুদ্রে ঘুরে বেড়াচ্ছিল। কথায় কথায় তারা সমুদ্রের কিনারা থেকে অনেক দূরে গভীর সমুদ্রে গিয়ে পড়লাে । হঠাৎই আকাশে দেখা গেল ঘন কালাে মেঘ । সেই সঙ্গে প্রবল ঝড়। শান্ত সমুদ্র দেখতে দেখতে অশান্ত ও উত্তাল হয়ে ওঠলাে। বিশাল ঢেউয়ের মাঝে পড়ে তাদের নৌকা প্রবল ঘূর্ণিপাকে পড়ে ডুবে গেল। দুই বন্ধু ঘাবড়ে গিয়ে ভয়ে ভীত হয়ে বাঁচার উপায় ভাবতে লাগল। সৌভাগ্যক্রমে তারা একটু দূরে একটি কাঠের পাটাতন ভেসে যেতে দেখল। তখন তারা পানিতে ঝাঁপিয়ে পড়ে সেটাকেই আঁকড়ে ধরলাে। কিন্তু কাঠের পাটাতন ছােট হওয়াতে দু’জনের ভার বইতে পারছিল না। তারা বুঝতে পারলাে এবার পানিতে ডােবার হাত থেকে বাঁচার কোনােই উপায় নেই। এ সময় এক বন্ধু অন্য বন্ধুকে বলল,“ভাই তুমি বিবাহিত। তােমার স্ত্রী এবং সন্তানদের জন্য তােমাকে বাঁচতেই হবে।” “এ কথা শুনে অন্য বন্ধু বলল, “কিন্তু ভাই, তােমারও তাে মা এবং বােন আছে। যদি তুমি না বাঁচ তবে তাদের কে দেখবে বলাে।” “তুমিই তাদের দেখবে।” এই বলে বন্ধুটি কাঠের পাটাতনটা ছেড়ে দিল এবং গভীর সমুদ্রের অতল জলে ডুবে মরে গেল। বিবাহিত বন্ধুটি সমুদ্রের ঝড়ঝঞা কাটিয়ে অনেক কষ্টে বাড়ি পৌঁছল। স্ত্রী ও কন্যার কাছে ফিরে সে নিশ্চিন্ত হলাে বটে কিন্তু তার বন্ধুর কথা কিছুতেই ভুলতে পারছিল না। 
একদিন সে তার মৃত বন্ধুর বাড়িতে গেল এবং তার মা ও বােনের সব দায়িত্ব নিজের কাঁধে তুলে নিল। সেই থেকে সে তাদের দেখাশুনা করতে লাগল এবং সব ভার বইতে লাগল। কিন্তু সে তার মহান ও আদর্শ বন্ধু কথা, যে নিজের জীবন দিয়ে তাকে মৃত্যুর হাত থেকে বাঁচিয়েছে, তার উদারতা ও ত্যাগের কথা ভুলতে পারলাে না । দুঃসময়ে যে সাহায্য করে সে-ই প্রকৃত বন্ধু। 
এক জঙ্গলে একটা খুব উঁচু গাছ ছিল। সেই গাছে একটা ছােট্ট কালাে পাখি বাস করতাে। রােজ সকালে সূর্য ওঠার আগে সে খুব মিষ্টি সুরে গান গাইতাে। প্রতিদিন গান গাইবার সময় তার ঠোটের ফাঁক দিয়ে খুব ছােট ছােট সােনার দানা মাটিতে ছড়িয়ে পড়তাে। একদিন সকালে পাখিশিকারি জঙ্গলে শিকার করছিল। হঠাৎ-ই সে দেখতে পেল পাখির মুখ থেকে সােনার দানা মাটিতে ছড়িয়ে পড়ছে। তাই দেখে লােভে তার চোখ জ্বলজ্বল করে ওঠলাে। সে নিজের মনে বলতে লাগল,“এ আমি কি অদ্ভুত দৃশ্য দেখছি। আজ আমার কী সৌভাগ্য। এই ছােট্ট পাখিটাকে যেকোনাে উপায়ে আমায় ধরতেই হবে । একে আমি আমার বাড়িতে নিয়ে যেতে পারলে এ রােজই আমায় সােনার দানা উপহার দিবে এবং ঐগুলাে বেচে আমি অনেক বড়লােক হয়ে যাবাে।”যেই ভাবা সেই কাজ। শিকারি তখন গাছের নিচে জাল বিছিয়ে তার ওপর কিছু শস্যদানা ছড়িয়ে দিল। পাখিটা যেই শস্য দানা খাবার জন্য জালের ওপর উড়ে এলাে অমনি জালে আটকে গেল। শিকারি খুশি হয়ে তাকে ধরে বাড়িতে নিয়ে গেল। 
প্রতিদিনের মতাে পাখিটা সকালে গান করলেই সােনার দানা পড়তে থাকলাে। সেগুলাে বিক্রি করে কিছুদিনের মধ্যেই শিকারি একজন ধনী ও গণ্যমান্য ব্যক্তি হয়ে গেল।সবাই তাকে সম্মান করতে লাগল। তখন সে ভাবল,“আমার এই সম্মান বজায় রাখার জন্য কিছু একটা করা দরকার । অনেক ভেবেচিন্তে সে একটা সােনার খাঁচা তৈরি করালাে। তার মধ্যে ছােট্ট পাখিটাকে ভরে নিয়ে সে রাজসভায় গিয়ে উপস্থিত হলাে। রাজাকে খাঁচাটা দিয়ে সে বলল,“মহারাজ, এই খাচাশুদ্ধ পাখিটা আপনি রাজপ্রাসাদে রেখে দিন। এ রােজ সকালে খুব মিষ্টি সুরে গান গায়, এবং গাইবার সময় প্রতিদিন এর ঠোটের ফাঁক দিয়ে সােনার দানা ঝরে পড়ে।” রাজা এই উপহার পেয়ে খুবই সন্তুষ্ট হলেন এবং শিকারিকে রাজসভায় একজন গণ্যমান্য সভাসদের পদে নিযুক্ত করলেন। এরকম সম্মান পেয়ে শিকারির আনন্দ আর ধরে না। কিছুদিনের মধ্যেই রাজাও পাখির মুখ থেকে অনেক সােনার দানা পেলেন। তখন তিনি খাঁচাশুদ্ধ আশ্চর্য পাখিটাকে তার প্রিয়তমা রানীকে উপহার দিলেন। রানী যথারীতি পাখিটাকে পেয়ে খুব খুশি হলেন এবং অনেকক্ষণ আদর করার পর তাকে আকাশে উড়িয়ে দিলেন। রানীর আসল লােভ হলাে সােনার খাঁচাটার উপর। সেই মুহূর্তে তিনি রাজবাড়ির স্বর্ণকারকে ডেকে পাঠালেন এবং খাঁচাটা তাকে দিয়ে বললেন,“এই সােনার খাঁচাটা ভেঙে আপনি আমার জন্য অপূর্ব সব সুন্দর ডিজাইনের গহনা তৈরি করুন।” 
এদিকে পাখিটা মুক্তি পেয়ে জঙ্গলে সেই উঁচু গাছে, তার নিজের জায়গায় উড়ে গেল ও হাঁপ ছেড়ে বাঁচল। এবার থেকে প্রতিদিন সে চার বােকার গান গাইতে শুরু করলাে। সে গাইতাে “আমি হচ্ছি প্রথম বােকা যে শিকারির জালে ধরা দিয়েছিলাম । শিকারি আমাকে রাজার কাছে দিয়ে দিল, ফলে সে হলাে দ্বিতীয় বােকা। রাজা আমাকে নিয়ে গিয়ে রানীকে উপহার দিলেন, তাই রাজা হলেন তৃতীয় বােকা। রানী আমায় মুক্তি দিলেন, সুতরাং রানী হলেন চতুর্থ বােকা।” উপদেশ : নির্বোধেরা বড় কিছু পাবার আশায় হাতের ছােটটাকেও হারায়। 
এক গ্রামে চার ব্যক্তি বাস করতো। তারা একে অপরের প্রিয় বন্ধু ছিল, সবসময় একসঙ্গে থাকতাে, তাদের মধ্যে খুব সদ্ভাব ছিল। চার বন্ধুর মধ্যে তিনজন উচ্চ শিক্ষিত ছিল কিন্তু তাদের কোনাে বাস্তব জ্ঞান ও সাধারণ বুদ্ধি ছিল না। চতুর্থজন বেশি শিক্ষিত ছিল না বটে কিন্তু তার খুব বাস্তব বুদ্ধি ও সাধারণ জ্ঞান ছিল।।একদিন চার বন্ধু ভেবে দেখলাে নিজেদের ভাগ্যকে ফেরাতে হলে গ্রামে বসে থাকলে চলবে না। তাই তারা ঠিক করলাে শহরে যাবে কাজের সন্ধানে। গ্রাম থেকে শহরে যেতে হলে জঙ্গলের মধ্যে দিয়েই যেতে হয়। যথাসময়ে চার বন্ধু শহরে যাবার উদ্দেশ্যে রওনা হলাে। জঙ্গলের পথে চলতে চলতে হঠাৎ তারা একটা গাছের নিচে কোনাে এক জন্তুর কঙ্কালের ভাঙা হাড়গােড় দেখতে পেল। 
চার বন্ধুই অনেকক্ষণ ধরে কঙ্কালটাকে পরীক্ষা করতে লাগল। শিক্ষিত বন্ধুদের মধ্যে থেকে একজন বলল,“ভাই, আমার মনে হচ্ছে এটা একটা মৃত সিংহের কঙ্কাল । আমি আমার শিক্ষার বলে এসব ভাঙা হাড় জোড়া দিয়ে একটা মৃত সিংহের কঙ্কাল তৈরি করতে পারি।”একথা শুনে অপর শিক্ষিত বন্ধুটি বলে ওঠলাে,“ভাইসব, আমি আমার পাণ্ডিত্যের সাহায্যে এ কঙ্কালের ওপর মাংস ও রক্ত ভরে তাকে চামড়া দিয়ে ঢেকে একটা সিংহ বানাতে পারি।” 
তৃতীয় বন্ধু তখন আনন্দে বলে ওঠলাে,“বন্ধুগণ, আমি আমার বিদ্যা ও বুদ্ধির বলে ঐ মৃত পশুর শরীরে প্রাণ সঞ্চার করতে পারি।” অল্পশিক্ষিত বন্ধুটি এতােক্ষণ বসে বসে তার তিন বন্ধুর পাণ্ডিত্যপূর্ণ আজগুবি সব কথাবার্তা শুনছিল। সবার কথা শােনার পর সে বলল,“ভাইসব, তােমাদের কি মাথাটাথা খারাপ হয়ে গেছে? কখনও শুনেছ যে মরা পশুকে কেউ জ্যান্ত করতে পারে? 
মৃত সিংহকে জীবিত করলে এর পরিণাম কি ভয়ঙ্কর হবে বুঝতে পারছ না তােমরা? অল্প শিক্ষিত বন্ধুর কথা শুনে বেশি শিক্ষিত বন্ধুরা হেসে ওঠে বলল,“আমাদের পাণ্ডিত্যে ওর হিংসে হচ্ছে তাই এসব অলক্ষুণে কথা বলছে। ওর কথা শুনে আমাদের কাজ নেই, আমরা যা ভেবেছি তাই করবাে। চলাে কাজ শুরু করা যাক।” অবস্থার বেগতিক দেখে অল্প শিক্ষিত বন্ধুটি গাছে ওঠে ডালে বসলাে এবং সবকিছু দেখতে লাগল। তিন বন্ধু তখন যে যার কাজ করতে ব্যস্ত হয়ে পড়লাে। প্রথমজন হাড়গােড় সব এক জায়গায় করে জোড়া দিয়ে একটা সিংহের কঙ্কাল বানিয়ে ফেললাে। দ্বিতীয়জন তখন তার বুদ্ধিবলে মাংস ও রক্ত দিয়ে ভরাট করে কঙ্কালটাকে সিংহের চামড়ায় ঢেকে একটা সবল সিংহ তৈরি করলাে । তৃতীয়জন তখন সিংহের দেহে প্রাণ সঞ্চার করে তাকে জীবন্ত করে তুললাে । যেই সিংহ প্রাণ ফিরে পেল, অমনি বিকট গর্জন করতে করতে সে তিন পণ্ডিতের ওপর ঝাপিয়ে পড়ে তাদের মেরে পরম তৃপ্তিতে খেতে লাগল। চতুর্থ বন্ধুটি গাছের ডালে বসে সব দেখল এবং উপস্থিত বুদ্ধির জন্য প্রাণে বেঁচে গেল । 
উপদেশ : বিদ্যার অপব্যবহার বিপর্যয় আনতে পারে। 
