আমাদের চারপাশে রয়েছে নানা বস্তু ও ঘটছে নানা ঘটনা। এসব কিছু মিলেই আমাদের পরিবেশ। বিভিন্ন ধরনের পরিবেশ রয়েছে। যেমন- প্রাকৃতিক পরিবেশ এবং মানুষের তৈরি পরিবেশ। বিভিন্ন পরিবেশে বিভিন্ন ধরনের জীব বাস করে। এই অধ্যায়ে আমরা জীবের বেঁচে থাকার জন্য যা প্রয়ােজন সে সম্পর্কে জানব। বেঁচে থাকার জন্য জীবের কী কী প্রয়ােজন তার একটি তালিকা তৈরি করি।  কাজটি নিয়ে সহপাঠীদের সাথে আলােচনা করি।আমি হাত দিয়ে নাক ও মুখ বন্ধ করলে শ্বাস নিতে পারি না।পিপাসা পেলে আমি পানি পান করি। বেঁচে থাকার জন্য জীবের খাদ্য, আবাসস্থল, আশ্রয়স্থল, পানি এবং বায়ু প্রয়ােজন। 
 প্রাণীর বেঁচে থাকার জন্য প্রয়ােজনীয় পুষ্টি উপাদান ও শক্তি পেতে অবশ্যই খাদ্য গ্রহণ করা প্রয়ােজন। এই খাদ্য তারা পরিবেশের উদ্ভিদ এবং অন্যান্য প্রাণী থেকে পেয়ে থাকে। উদ্ভিদেরও শক্তি ও পুষ্টি উপাদান প্রয়ােজন। তবে এরা প্রাণীর মতাে করে খাদ্য গ্রহণ করে না। উদ্ভিদ নিজের খাদ্য নিজেই তৈরি করতে পারে। সকল জীবের আবাসস্থল প্রয়ােজন। উদ্ভিদ যে জায়গায় জন্মে এবং প্রাণী যে বিশেষ জায়গায় বাস করে তাই তার আবাসস্থল। প্রাণীর আশ্রয়স্থলও প্রয়ােজন। আশ্রয়স্থল হলাে প্রাণীর জন্য একটি নিরাপদ স্থান, যা তাকে আক্রমণকারী প্রাণী বা বিরূপ আবহাওয়া যেমন- ঝড়-বাদল থেকে রক্ষা আশ্রয়ের জন্য পাখি গাছে বাসা তৈরি করে করে। কোনাে কোনাে প্রাণী, যেমন— পাখি আশ্রয়ের জন্য গাছে বাসা তৈরি করে। 
পানি ছাড়া কোনাে জীবই বাঁচতে পারে না।উদ্ভিদ খাদ্য তৈরিতে পানি ব্যবহার করে। প্রাণী তার খাদ্য পরিপাকের জন্য পানি পান করে। আবার অনেক উদ্ভিদ ও প্রাণী পানিতেই বাস করে। 
অনেক জীব পানিতে বাস করে। জীবের জন্য বায়ু অত্যন্ত গুরুত্বপূর্ণ। উদ্ভিদ খাদ্য তৈরির সময় বায়ু থেকে কার্বন ডাইঅক্সাইড গ্রহণ করে এবং অক্সিজেন ত্যাগ করে। প্রাণী বায়ু থেকে অক্সিজেন গ্রহণ করে এবং কার্বন ডাইঅক্সাইড ত্যাগ করে। বেঁচে থাকার জন্য সকল উপাদান জীব পরিবেশ থেকেই পেয়ে থাকে। 
সূর্যের আলাে ও পানি ছাড়া উদ্ভিদ বাঁচতে পারে না। উদ্ভিদ সূর্যের আলাে ও পানি ব্যবহার করে খাদ্য তৈরি করে। এই খাদ্য তৈরিতে বাতাসের কার্বন ডাইঅক্সাইডও প্রয়ােজন। উদ্ভিদের বেঁচে থাকা এবং বৃদ্ধির জন্য প্রয়ােজনীয় শক্তি নিজের কার্বন তৈরি করা খাদ্য থেকেই পেয়ে থাকে। 
খাদ্য তৈরির জন্য উদ্ভিদের সূর্যের আলাে, পানি এবং বায়ুর কার্বন ডাইঅক্সাইড প্রয়ােজন। 
বেঁচে থাকার জন্য মানুষের খাদ্য প্রয়ােজন। মানুষ বিভিন্ন ধরনের উদ্ভিদ ও প্রাণী খাদ্য হিসেবে গ্রহণ করে। খাদ্যের জন্য মানুষ কীভাবে উদ্ভিদ ও প্রাণীর উপর নির্ভরশীল। 
মানুষ শক্তি পাওয়ার জন্য পরিবেশের বিভিন্ন ধরনের উদ্ভিদ ও প্রাণীকে খাদ্য হিসেবে গ্রহণ করে। খাদ্যের জন্য মানুষ প্রত্যক্ষ বা পরােক্ষভাবে পরিবেশের উপর নির্ভরশীল। খাদ্যের মাধ্যমে শক্তির প্রবাহ বেঁচে থাকা ও বৃদ্ধির জন্য সকল জীবের শক্তি প্রয়ােজন। উদ্ভিদ সূর্যের আলাে ব্যবহার করে নিজের খাদ্য নিজেই তৈরি করে। এই খাদ্য উদ্ভিদের প্রয়ােজনীয় শক্তি যােগায়। উদ্ভিদ সূর্যের  থেকেই এই শক্তি পেয়ে থাকে। প্রাণী নিজের খাদ্য নিজে তৈরি করতে পারে না। বেঁচে থাকার জন্য তাদের অবশ্যই উদ্ভিদ বা অন্য প্রাণী খাদ্য হিসেবে গ্রহণ করতে হয়। পরিবেশে খাদ্যের মাধ্যমে সূর্য থেকে উদ্ভিদে এবং উদ্ভিদ থেকে প্রাণীতে শক্তি প্রবাহিত হয়। 
 প্রাকৃতিক দুর্যোগ এবং মানুষের নানা কর্মকাণ্ডের কারণে পরিবেশের পরিবর্তন হয়। প্রাকৃতিক দুর্যোগ যেমন খরা, বন্যা, ঝড়, ভূমিকম্পের কারণে পরিবেশের পরিবর্তন ঘটে। মানুষ তার প্রয়ােজনীয় জ্বালানি এবং গৃহনির্মাণ সামগ্রীর জন্য অনবরত গাছ কেটে চলছে। আবার শস্য উৎপাদন, খামার তৈরি এবং বাড়িঘর, রাস্তা-ঘাট ও কলকারখানা তৈরিতে গাছপালা কেটে বনভূমি নষ্ট করছে। বিভিন্ন ধরনের প্রাকৃতিক সম্পদ আহরণ করতেও মানুষ পরিবেশের পরিবর্তন করছে। 
পরিবেশের পরিবর্তনের ফলে বৃষ্টিপাত এবং তাপমাত্রার পরিবর্তন ঘটে। বৃষ্টিপাত এবং তাপমাত্রার পরিবর্তনের কারণে বিভিন্ন প্রাকৃতিক দুর্যোগ যেমন- বন্যা, খরা, ঝড় এবং ভূমিধস হতে পারে। প্রাকৃতিক দুর্যোগের ফলে মানুষ ও অন্যান্য জীবের জীবন এবং বাসস্থান মারাত্মকভাবে ক্ষতিগ্রস্ত হয়। 
 উদ্ভিদ ও প্রাণী উভয়েই জীব। এদের মধ্যে কোনাে পার্থক্য লক্ষ করেছ? আমরা কীভাবে উদ্ভিদ ও প্রাণীর মধ্যে পার্থক্য করতে পারি? 
 উদ্ভিদ ও প্রাণীর মধ্যে কী কী পার্থক্য রয়েছে? 
 উদ্ভিদ কীভাবে শক্তি পায়? কী কী অঙ্গ বা অংশ রয়েছে ? কীভাবে চলাচল করে ? কীভাবে সাড়া প্রদান করে? আরও কিছু? 
 ছকটিতে উদ্ভিদ ও প্রাণীর বৈশিষ্ট্যের তালিকা তৈরি করি।  প্রাপ্ত বৈশিষ্ট্যের তুলনা করে উদ্ভিদকে প্রাণী থেকে আলাদা করি। কাজটি নিয়ে সহপাঠীদের সাথে আলােচনা করি। 
তুমি কি উদ্ভিদ এবং প্রাণীর বৈশিষ্ট্যগুলাে মনে করতে পার? 
চলাচলের জন্য প্রাণীর পা, ডানা বা পাখনা রয়েছে। কিন্তু উদ্ভিদ মূলের সাহায্যে মাটিতে আটকে থাকে। 
উদ্ভিদ এবং প্রাণী নানাভাবে একে অপর থেকে ভিন্ন।উদ্ভিদ নিজের খাদ্য নিজেই তৈরি করে। প্রাণী নিজের খাদ্য নিজে তৈরি করতে পারে না। খাদ্যের জন্য প্রাণী বিভিন্ন উদ্ভিদ এবং অন্যান্য প্রাণীর উপর নির্ভরশীল। 
 প্রাণী খাদ্যের জন্য অন্যের উপর নির্ভর করে দেহের বিভিন্ন অঙ্গ বা অংশ উদ্ভিদের দেহে বিভিন্ন অংশ যেমন- মূল, কাণ্ড এবং পাতা রয়েছে। একইভাবে প্রাণীর হাত, পা, ডানা বা পাখনা রয়েছে। কিছু প্রাণীর দেহে পশম বা লােম রয়েছে। আবার কিছু প্রাণীর দেহে রয়েছে আঁইশ বা পালক। অধিকাংশ প্রাণীরই চোখ, কান, নাক এবং মুখ রয়েছে। এগুলাে তাদের বেঁচে থাকতে সাহায্য করে। 
 উদ্ভিদ সাধারণত এক স্থানে মূলের সাহায্যে মাটি আঁকড়ে থাকে। এক জায়গা থেকে অন্য জায়গায় চলাচল করতে পারে না। বেশির ভাগ প্রাণী হাত, পা, ডানা বা পাখনা ব্যবহার করে নিজেরাই চলাফেরা করতে পারে। 
প্রাণী চলাফেরা করতে পারে। উদ্ভিদ মূলের সাহায্যে মাটি আঁকড়ে থাকে। 
 কোনাে কোনাে উদ্ভিদ প্রখর সূর্যের আলােযুক্ত স্থানে জন্মে। যেমন- আম, জাম, কাঁঠাল ইত্যাদি। কিছু উদ্ভিদ রয়েছে যা ছায়াযুক্ত, স্যাঁতস্যাতে শীতল স্থানে জন্মে। যেমন- মস ও ফার্ন জাতীয় উদ্ভিদ। আবার কোনাে কোনাে উদ্ভিদ পানিতে জন্মে। যেমন- কচুরিপানা ও শাপলা। কলমি, হেলেঞ্চা ইত্যাদি উদ্ভিদ মাটি এবং পানি উভয় পরিবেশেই জন্মাতে পারে। 
কিছু উদ্ভিদ লবণাক্ত মাটিতে জন্মে। সুন্দরবন হলাে এমন একটি লবণাক্ত মাটির পরিবেশ। এই পরিবেশে যে সকল উদ্ভিদ জন্মে তা অন্যান্য অঞ্চল থেকে ভিন্ন। শ্বাস গ্রহণের জন্য এসকল উদ্ভিদের শ্বাসমূল রয়েছে। যেমন সুন্দরি, গরান, কেওড়া। কোনাে কোনাে উদ্ভিদ আবার অন্য কোনাে বড় উদ্ভিদের উপর জন্মে। যেমন- স্বর্ণলতা, রাস্না ইত্যাদি। 
 পরিবেশে প্রাণী প্রাণী বিভিন্ন স্থানে বাস করে। যেমন- মাটি, পানি, গাছপালা, পাহাড়-পর্বত ইত্যাদি। কোন প্রাণী কোন স্থানে বাস করে ? 
 বিভিন্ন প্রাণী পরিবেশের বিভিন্ন স্থানে বাস করে। কোনাে কোনাে প্রাণী মাটিতে গর্ত করে বাস করে। যেমন- ইদুর, খরগােশ, সজারু ইত্যাদি। এছাড়া গুবরেপােকা, পিঁপড়া, কেঁচো ইত্যাদি প্রাণীও মাটির নিচে বাসা তৈরি করে থাকে। 
 আবার কিছু প্রাণী যেমন- শিয়াল, বেজি ইত্যাদি ঝােপঝাড় বা ঘন বন-জঙ্গলে বাস করে। পাখি, কাঠবিড়ালি ইত্যাদি গাছের ডালে বা কোটরে বাসা তৈরি করে। প্রজাপতি, মৌমাছি তারাও গাছে থাকে। মাছ, চিংড়ি ইত্যাদি পানিতে থাকে। ব্যাঙ, কচ্ছপ, কুমির ইত্যাদি মাটি ও পানি উভয় স্থানেই থাকতে পারে। কচ্ছপ, মাছ পানিতে বাস করে। 
পাখি গাছে বাসা তৈরি করে। আমরা জেনেছি যে উদ্ভিদ ও প্রাণী পরিবেশের বিভিন্ন স্থানে বাস করে। পৃথিবীতে জীবের বসবাসের জন্য বিভিন্ন পরিবেশ রয়েছে। যেমন- মাটি বা স্থলজ পরিবেশ, পানি বা জলজ পরিবেশ, সামুদ্রিক পরিবেশ, মরুভূমির পরিবেশ, বনজ পরিবেশ, মেরু অঞ্চলের পরিবেশ। ভিন্ন ভিন্ন পরিবেশের বৈশিষ্ট্যও আলাদা। উদ্ভিদ ও প্রাণী বিভিন্নভাবে এ সকল পরিবেশে নিজেদের খাপ খাইয়ে টিকে থাকে।  মরুভূমি হলাে অত্যন্ত শুষ্ক স্থান যেখানে পানির পরিমাণ খুবই কম থাকে। বৃষ্টিপাত হয় না বললেই চলে। মরুভূমিতে কিছু কাঁটা জাতীয় উদ্ভিদ জন্মে, যেমন- ক্যাকটাস। এসকল উদ্ভিদের কাণ্ড ও পাতা রসালাে হয় এবং বহিরাবরণ মসৃণ হয় যা পানি ধরে রাখতে সাহায্য করে। এছাড়া বিভিন্ন ধরনের প্রাণী মরুভূমিতে বাস করে। যেমন- সাপ, গিরগিটি, উট ইত্যাদি। উট তার পিঠের কুঁজে চর্বি জমিয়ে রাখে। এই চর্বি তাকে দীর্ঘ সময় পানি ও খাবার ছাড়া মরুভূমির পরিবেশে বেঁচে থাকতে সাহায্য করে। 
যখন কোনাে স্থানে প্রাকৃতিকভাবে বিভিন্ন ধরনের উদ্ভিদ প্রচুর পরিমাণে জন্মায় তখন সেখানে বনের সৃষ্টি হয়। যেমন- সুন্দরবন, শালবন। বনজ পরিবেশ আবার অনেক প্রাণীর আবাসস্থল। যেমন রয়েল বেঙ্গল টাইগার, হরিণ, মেছােবাঘ, বন বিড়াল, বানর, পাখি ইত্যাদি।  পুকুর, খাল, বিল ইত্যাদি হলাে জলজ পরিবেশ। পানিতে জন্মানাে বিভিন্ন উদ্ভিদের মধ্যে রয়েছে শাপলা, কচুরিপানা, ক্ষুদিপানা ইত্যাদি। আবার প্রাণীর মধ্যে রয়েছে ঝিনুক, চিংড়ি, মাছ ইত্যাদি। 
 সমুদ্র হলাে লবণাক্ত পানির বিশাল ভাণ্ডার। সমুদ্র অনেক ধরনের উদ্ভিদ ও প্রাণীর আবাসস্থল। সামুদ্রিক প্রাণীর মধ্যে রয়েছে তিমি, ডলফিন, মাছ, কাঁকড়া ইত্যাদি। সামুদ্রিক উদ্ভিদের মধ্যে রয়েছে বিভিন্ন ধরনের সামুদ্রিক শৈবাল। মেরু অঞ্চলের পরিবেশ পৃথিবীর উত্তর ও দক্ষিণের সবচেয়ে ঠাণ্ডা ও বরফ আচ্ছাদিত স্থানই মেরু অঞ্চল। মেরু অঞ্চলে কিছু ঘাস ও পাইন জাতীয় উদ্ভিদ দেখা যায়। এছাড়া মেরু ভালুক, সিল, পেঙ্গুইন ইত্যাদি প্রাণী মেরু অঞ্চলে বাস করে। ঠাণ্ডা থেকে বাঁচার জন্য এ সকল প্রাণীর চামড়া অত্যন্ত পুরু হয় এবং পশমে ঢাকা থাকে। 
পরিবেশে বিভিন্ন ধরনের উদ্ভিদ এবং প্রাণী বাস করে। টিকে থাকার জন্য উদ্ভিদ এবং প্রাণী পরিবেশ থেকে খাবার, পানি এবং আশ্রয় পেয়ে থাকে। তালি পাম একটি বিপন্ন উদ্ভিদ।ঝড়, বন্যা এবং খরার মতাে প্রাকৃতিক কারণে পরিবেশের পরিবর্তন হচ্ছে। মানুষের বিভিন্ন কার্যকলাপের জন্যও পরিবেশের ব্যাপক পরিবর্তন হচ্ছে। পরিবেশের পরিবর্তনের ফলে উদ্ভিদ এবং প্রাণীর আবাসস্থল ধ্বংস হচ্ছে। এর ফলে উদ্ভিদ ও প্রাণী বিপন্ন বা বিলুপ্ত হচ্ছে। যেমন- ডােডাে পাখি এবং তাসমেনিয়ান বাঘ পৃথিবী থেকে বিলুপ্ত হয়েছে। বাংলাদেশ থেকেও লাল শির ও জাভা গণ্ডার এবং রাজ শকুন বিলুপ্ত হয়েছে। বর্তমানে তালি পাম ও রয়েল বেঙ্গল টাইগার বিপন্ন।  পৃথিবীর উপরিভাগের নরম আবরণই হচ্ছে মাটি। এই মাটিই হচ্ছে উদ্ভিদ ও প্রাণীর আবাসস্থল। উদ্ভিদ মাটিতে জন্মায়। প্রাণী উদ্ভিদকে খাদ্য হিসেবে গ্রহণ করে। মানুষ দৈনন্দিন জীবনে নানাভাবে মাটি ব্যবহার করে। 
 মাটি আমাদের জীবনে কেন গুরুত্বপূর্ণ ? 
 মানুষ বিভিন্ন কাজে মাটি ব্যবহার করে। 
 বিভিন্ন ধরনের উদ্ভিদ জন্মানাের জন্য মানুষ মাটি ব্যবহার করে থাকে। উনি মাটি থেকে প্রয়োজনীয় পানিও পুষ্টি পায়। বেঁচে থাকার জন্য মানুষ মাটিতে ফল ও সবজি উৎপাদন করে। গৃহ নির্মাণে বসবাসের জন্য মানুষ মাটির উপরে ঘরবাড়ি ও দালানকোঠা নির্মাণ করে। ইট বা কংক্রিটের মতাে নির্মাণ সামগ্রী তৈরিতেও মাটি ব্যবহৃত হয়।
বিভিন্ন ধরনের মৃৎশিল্প তৈরিতে মাটি ব্যবহৃত হয়। যেমন- রান্নার আঁড়ি-পালি, ফুলদানি, বাটি ইত্যাদি। এছাড়া মাটি দিয়ে তৈরি বিভিন্ন ধরনের শিল্পকর্ম ঘর সাজানাে এবং প্রদর্শনীতে ব্যবহৃত হয়।এসব বর্জ্য মাটিতে ফেলা হয়। আবার কখনো কখনাে নির্দিষ্ট মানে গর্ত করে বা ভাগাড়ে আবর্জনা ফেলে তা মাটি দিয়ে ঢেকে দেওয়া হয়। 
 মাটির উর্বরতা বৃদ্ধি আমরা জেনেছি যে, উদ্ভিদের বৃদ্ধির জন্য বায়ু, পানি ও সূর্যের আলাে প্রয়ােজন। উদ্ভিদের ভালাে বৃদ্ধির জন্য আর কী কী প্রয়ােজন? কীভাবে আমরা ভালােভাবে উদ্ভিদ জন্মাতে পারি ? 
 আমরা দেখতে পেলাম, যে মাটিতে সার দেওয়া হয়েছে সেই মাটিতে গাছের বৃদ্ধি ভালাে হয়েছে। উদ্ভিদের বৃদ্ধি এবং সতেজতার জন্য পুষ্টি উপাদান প্রয়ােজন। উদ্ভিদের ভালাে বৃদ্ধির জন্য প্রয়ােজনীয় পুষ্টি উপাদানগুলাে সারে পাওয়া যায়। যে মাটিতে উদ্ভিদের প্রয়ােজনীয় পুষ্টি উপাদান বেশি থাকে সেই মাটি বেশি উর্বর। মাটির উর্বরতা হচ্ছে মাটির ফসল উৎপাদনের ক্ষমতা। কীভাবে মাটির উর্বরতা বৃদ্ধি করা যায় তার কিছু ধারণা নিচে দেওয়া হলাে । ফসল উৎপাদনের জন্য কৃষক মাটিতে সার প্রয়ােগ করে। সার মাটির হ্রাসকৃত বা হারানাে পুষ্টি উপাদান ফিরে পেতে সাহায্য করে। সার দুই প্রকার। জৈব ও অজৈব সার। গােবর ও কম্পােস্ট জৈব সার এবং ইউরিয়া ও টিএসপি অজৈব সার। 
 যদি একই জমিতে একই ফসল বছরের পর বছর চাষ করা হয়, তাহলে ফসল মাটির কিছু পুষ্টি উপাদান ব্যবহার করে নিঃশেষ করে ফেলে। জমিতে পর্যায়ক্রমে বিভিন্ন ফসল চাষ করে অর্থাৎ ফসল আবর্তন করে মাটির উর্বরতা বজায় রাখা যায়। আবার শিম জাতীয় উদ্ভিদ চাষের ফলে মাটি তার হারানাে পুষ্টি উপাদান ফিরে পায়।। 
ফসল আবর্তনের মাধ্যমে হারানাে পুষ্টি উপাদান পুনরায় মাটিতে ফিরে আসে।
মাটি দূষণ মানুষ প্রত্যক্ষ বা পরােক্ষভাবে বিভিন্ন ক্ষতিকর পদার্থ মাটিতে ফেলে মাটি দূষিত করে থাকে। 
কী কী কারণে মাটি দূষিত হয় তার একটি তালিকা তৈরি করি। কাজটি নিয়ে সহপাঠীদের সাথে আলােচনা করি। 
 মানুষের বিভিন্ন কর্মকাণ্ডের কারণে মাটি দূষিত হয়। উদাহরণ হিসেবে বলা যায়- যেখানে সেখানে আবর্জনা যেমন- চিপসের প্যাকেট ও গৃহস্থালির বর্জ্য ইত্যাদি ফেলা, কৃষিকাজে কীটনাশক ও আগাছানাশক ব্যবহার করা এবং শিল্প-কারখানার তেল ও বিভিন্ন ক্ষতিকর পদার্থ মাটিতে ফেলা। মাটি দূষণ জীবের জন্য অত্যন্ত ক্ষতিকর। মাটি দূষণের ফলে জীবের বাসস্থান ও প্রকৃতি ধ্বংস হয়। দূষণ মাটির উৎপাদন ক্ষমতা হ্রাস করে। দূষিত মাটিতে জন্মান ফসলে ক্ষতিকর পদার্থ থাকতে পারে। মাটি দূষণের ফলে মানুষ ও অন্যান্য প্রাণীর বিভিন্ন রােগ হতে পারে। কী কী উপায়ে মাটি দূষণ রােধ করা যায়। দৈনন্দিন জীবনে কিছু ভালাে অভ্যাস গঠনের মাধ্যমে আমরা মাটি দূষণ রােধ করতে পারি। যেমন-  নির্দিষ্ট স্থানে ময়লা-আবর্জনা ফেলা, জিনিসপত্রের ব্যবহার কমানাে, পুনঃব্যবহার এবং রিসাইকেল করা এবং জমিতে জৈব সার যেমন- কম্পােস্ট ব্যবহার করা। মাটি সংরক্ষণ বলতে বােঝায় মাটির ক্ষয় রােধ করা বা মাটির উর্বরতা বজায় রাখা। বায়ুপ্রবাহ বা অতি বৃষ্টিতে মাটির উপরের স্তর সরে গিয়ে মাটি ক্ষয় হয়। যার ফলে জমি উর্বরতা হারায় এবং মাটির পানি ধারণ ক্ষমতা হ্রাস পায়। উদ্ভিদ শিকড়ের সাহায্যে মাটি আটকে রেখে মাটির ক্ষয় রােধ করে। তাই বৃক্ষরােপণ করে এবং জমিতে ঘাস লাগিয়ে মাটির ক্ষয় রােধ করা যায়। 
 খাদ্যের উৎস বেঁচে থাকার জন্য আমাদের খাদ্য প্রয়ােজন। পরিবেশের বিভিন্ন উদ্ভিদ এবং প্রাণী থেকে আমরা নানা রকম খাদ্যদ্রব্য পেয়ে থাকি।প্রশ্ন : আমরা উদ্ভিদ ও প্রাণী থেকে কোন কোন খাদ্যদ্রব্য পেয়ে থাকি? 
ছকটিতে উদ্ভিজ্জ খাদ্যদ্রব্য এবং প্রাণিজ খাদ্যদ্রব্যের একটি তালিকা তৈরি করি। কাজটি নিয়ে সহপাঠীদের সাথে আলােচনা করি। 
উদ্ভিজ্জ খাদ্যদ্রব্য বেশির ভাগ খাদ্যই আমরা উদ্ভিদ থেকে পেয়ে থাকি। উদ্ভিদ থেকে প্রাপ্ত বিভিন্ন ধরনের খাদ্যের মধ্যে রয়েছে শাকসবজি, ফল, খাদ্যশস্য এবং ডাল। প্রাণিজ খাদ্যদ্রব্য আমরা প্রাণী থেকেও বিভিন্ন ধরনের খাদ্য পেয়ে থাকি। যেমন- মাছ, মাংস, ডিম এবং দুগ্ধজাত খাদ্যদ্রব্য।খাদ্য থেকে আমরা বিভিন্ন পুষ্টি উপাদান পেয়ে থাকি।পাঁচ ধরনের পুষ্টি উপাদান রয়েছে।যেমন- শর্করা, আমিষ, চর্বি, ভিটামিন এবং খনিজ লবণ। এ সকল পুষ্টি উপাদানের পাশাপাশি পানিও আমাদের দেহের জন্য গুরুত্বপূর্ণ। ভিটামিন আমাদের দেহ কর্মক্ষম রাখতে সহায়তা করে। ভিটামিন দেহের রােগ প্রতিরােধ ক্ষমতা বৃদ্ধি করে এবং দেহের বৃদ্ধিতে সাহায্য করে। চোখ ও হাড়সহ দেহের বিভিন্ন অঙ্গের কাজ সম্পাদনে সহায়তা করে। ভিটামিন ছয় প্রকার। যথা: ভিটামিন ‘এ’, ‘বি’, ‘সি’, ‘ডি’, ‘ই’ এবং ভিটামিন ‘কে’। ভিটামিন ‘বি’ বিভিন্ন ধরনের ভিটামিন নিয়ে গঠিত, তাই একে ভিটামিন ‘বি’ কমপ্লেক্স বলা হয়। শাকসবজি, ফল, মাংস, মাছ এবং দুগ্ধজাত খাদ্যদ্রব্যে এই ভিটামিন পাওয়া যায়। 
 এবার আমরা ভিটামিন ও এদের উৎস, কাজ এবং অভাবজনিত রােগ সম্পর্কে জানব। 

আমিষ দেহের গঠন, ক্ষয়পূরণ এবং বৃদ্ধিসাধন করে। প্রাণী ও উদ্ভিদ থেকে প্রাপ্ত বিভিন্ন ধরনের খাদ্য থেকে আমরা আমি পেয়ে থাকি। উদ্ভিদ থেকে যে আমিষ পাওয়া যায় তাকে উদ্ভিজ্জ আমিষ বলে। মটরশুটি, ডাল, বাদাম, শিমের বিচি ইত্যাদি উদ্ভিজ্জ আমিষ। আবার প্রাণী থেকে যে আমিষ পাওয়া যায় তাকে প্রাণিজ আমিষ বলে। মাছ, মাংস, ডিম এবং দুধজাত খাদ্য ইত্যাদি প্রাণিজ আমিষ। 
 আমাদের দেহের জন্য পুষ্টি উপাদান খুবই গুরুত্বপূর্ণ। ভিটামিনের অভাব হলে বিভিন্ন রােগ হতে পারে। যেমন- রাতকানা, মুখের ঘা, রিকেটস, বেরিবেরি ইত্যাদি। আবার আমিষের অভাব হলে বৃদ্ধি ব্যাহত হয় এবং পেশি ক্ষয়প্রাপ্ত হয়। পুষ্টি উপাদান যেমন- আয়ােডিনের অভাবে গলগন্ড রােগ হতে পারে। পর্যাপ্ত পরিমাণে পুষ্টি উপাদান পাওয়ার জন্য বিভিন্ন খাদ্যের সমন্বয় করে সুষম খাদ্য গ্রহণ করতে হবে।। 
কোন কোন খাদ্যে অধিক পরিমাণে আমিষ পাওয়া যায় ?  ডানে দেখানাে ছকের মতাে খাতায় একটি ছক আঁকি।  যে সকল খাদ্যে অধিক পরিমাণে আমিষ পাওয়া যায় সেগুলাে ছকে লিখি।সহপাঠীদের সাথে আলােচনা করে কাজটি সম্পন্ন করি। 
 শরীরের সুস্থতার জন্য সুষম খাদ্য অপরিহার্য। সুষম খাদ্যে শরীরের জন্য প্রয়ােজনীয় পুষ্টি উপাদানের সবগুলােই পরিমাণমতাে থাকে। সুস্থ থাকার জন্য প্রতিদিন সুষম খাদ্য গ্রহণ করতে হবে। | প্রশ্ন : আমরা কীভাবে স্বল্পমূল্যে সহজলভ্য সুষম খাদ্য পেতে পারি? 
সহজলভ্য ও স্বল্পমূল্যের সুষম খাদ্য নির্বাচন কী করতে হবে : 
নিচে দেখানাে ছকের মতাে খাতায় একটি ছক তৈরি করি। 

 সকল প্রকার খাদ্য ছয়টি দলের অন্তর্ভুক্ত। সুস্থভাবে বেঁচে থাকার জন্য প্রতিদিন সকল দল থেকে দেহের চাহিদা অনুযায়ী পরিমাণমতাে খাদ্য গ্রহণ করতে হবে। প্রতিটি খাদ্য দল থেকে বিভিন্ন ধরনের খাদ্যদ্রব্য গ্রহণ করে আমরা সকল প্রকার পুষ্টি উপাদান পেয়ে থাকি। সুষম খাদ্যে সকল প্রকার পুষ্টি উপাদান পরিমাণমতাে থাকে। আমরা সহজেই স্বল্পমূল্যের সহজলভ্য বিভিন্ন ধরনের খাবার থেকে সুষম খাদ্য বাছাই করতে পারি। 
নিজেকে পরিষ্কার রাখার জন্য আমি প্রতিদিন গােসল করি। 
আমি প্রতিদিন বিকেলে ফুটবল খেলি। 
 সুস্থ থাকার সবচেয়ে ভালাে উপায় হলাে স্বাস্থ্যবিধি অনুসরণ করা। এর জন্য প্রতিদিন কিছু নিয়মকানুন মেনে চলতে হয়। সুস্থ থাকার জন্য কিছু উপায় নিচে দেওয়া হলাে— 
 সুস্বাস্থ্যের জন্য প্রতিদিন অবশ্যই সুষম খাদ্য খেতে হবে। প্রত্যেক খাবারই আমাদের শরীরের জন্য কোনাে না কোনাে পুষ্টি উপাদান সরবরাহ করে থাকে। স্বাস্থ্য ভালাে রাখার জন্য সুষম খাবারের পাশাপাশি পর্যাপ্ত পরিমাণে নিরাপদ পানি পান করতে হবে।। 
 নিয়মিত শরীরচর্চা এবং খেলাধুলা আমাদের হৃৎপিণ্ড, মাংসপেশি এবং হাড় শক্তিশালী করে। একই সাথে এগুলাে আমাদের আত্মবিশ্বাসী করে এবং রাতে ভালাে ঘুমাতে সাহায্য করে। 
পর্যাপ্ত ঘুম শরীরের ক্ষয়পূরণ এবং বৃদ্ধির জন্য পর্যাপ্ত ঘুম প্রয়ােজন। ভালাে ঘুমের জন্য আমাদের প্রতিদিন নির্দিষ্ট সময়ে ঘুমাতে যাওয়া উচিত। 
বিশ্রাম ক্লান্তি দূর করা এবং নতুন উদ্যমে কাজ করার জন্য প্রতিদিনই কিছু সময় বিশ্রাম নেওয়া উচিত। কোনাে শখের কাজ যেমন পছন্দের গান শােনা, বই পড়া, বাগান করা ঘুমানাে ইত্যাদির মাধ্যমে আমরা ক্লান্তি দূর করতে পারি।  শরীর পরিষ্কার পরিচ্ছন্ন রাখার জন্য আমাদের যত্নবান হতে হবে। এজন্য প্রতিদিন পরিষ্কার পানি ও সাবান দিয়ে গােসল করতে হবে। খাওয়ার পূর্বে এবং পরে হাত ধুতে হবে। খাওয়ার পর নিয়মিত দাঁত ব্রাশ করতে হবে। নিয়মিত জামাকাপড় পরিষ্কার করতে হবে। ত্বক, চুল, নখ, চোখ এবং কানের যত্ন নিতে হবে। সুস্থ থাকার জন্য সকল অভ্যাসকেই সমান গুরুত্ব দিতে হবে। 
দূষিত পানি কীভাবে আমাদের শরীরে প্রবেশ করে? 
ডানে দেখানাে চার্টের মতাে একটি চার্ট তৈরি করি।কীভাবে আমাদের শরীরে দূষিত পানি প্রবেশ করে। 
পূর্ব পৃষ্ঠার ছবি দেখে তার একটি প্রবাহচিত্র তৈরি করি।  সহপাঠীদের সাথে আলােচনা করে কাজটি সম্পন্ন করি। 
মানুষ বা প্রাণীর মলমূত্র দ্বারা অনেক সময় পানি দূষিত হয়। মলমূত্রে রয়েছে জীবাণু। যেমন— ব্যাকটেরিয়া। দৈনন্দিন বিভিন্ন কাজে যেমন— পান করা, খাবার রান্না করা, গােসল করা, বােয়া-মােছা বা দাঁত ব্রাশ করার সময় আমরা পানি ব্যবহার করি। এসব কাজে দূষিত পানি ব্যবহার করলে আমরা পানিবাহিত রােগে আক্রান্ত হই। এসকল রােগ খুব সহজেই মানুষের মাঝে ছড়িয়ে পড়ে। 
 দূষিত পানি বিভিন্ন ধরনের রােগ সৃষ্টি করতে পারে। যেমন- ডায়রিয়া, কলেরা, আমাশয়, জন্ডিস এবং টাইফয়েড। অধিকাংশ পানিবাহিত রােগের লক্ষণ হলাে পাতলা পায়খানা, বমি, জ্বর ও পেটব্যথা। ডায়রিয়া হলে অবশ্যই খাবার স্যালাইন খেতে হবে। স্যালাইন তৈরি বাজারে কিনতে পাওয়া যায়। এছাড়াও আধা লিটার নিরাপদ পানিতে এক চিমটি লবণ এবং এক মুঠো চিনি বা  গুড় মিশিয়ে আমরা নিজেরাই বাড়িতে খাবার স্যালাইন তৈরি করতে পারি।পানিবাহিত রােগ প্রতিরােধের সবচেয়ে ভালাে উপায় হলাে পানিতে জীবাণুর বিস্তার রােধ করা। পানিবাহিত রােগ প্রতিরােধের জন্য কিছু উপায় নিচে দেওয়া হলাে নিরাপদ পানি ব্যবহার। 
 পান করা, খাবার তৈরি করা এবং গােসল করার জন্য নিরাপদ এবং পরিষ্কার পানি ব্যবহার করতে হবে। ফুটিয়ে, ফিল্টার করে এবং পানি বিশুদ্ধকরণ ট্যাবলেট ব্যবহার করে আমরা পানি নিরাপদ করতে পারি। 
 টিস্যু দিয়ে হাত মােছা খাবার খাওয়ার আগে বা খাবার তৈরির আগে, খেলাধুলার পর, হাত ধােয়ার নিয়ম টয়লেট ব্যবহার করার পর সাবান এবং নিরাপদ পানি দিয়ে ভালােভাবে হাত ধুতে হবে। টয়লেট পরিষ্কার রাখা পানিবাহিত রােগ প্রতিরােধের জন্য স্বাস্থ্যসম্মত টয়লেট ব্যবহার করতে হবে এবং ব্যবহারের পর তা পরিষ্কার পরিচ্ছন্ন রাখতে হবে।
পানিবাহিত রােগ প্রতিরােধে আমরা কী করতে পারি? |  ডানে দেখানাে ছকের মতাে খাতায় একটি ছক তৈরি করি।  পানিবাহিত রােগ প্রতিরােধে কী কী করতে হবে তার একটি তালিকা তৈরি করি।  সহপাঠীদের সাথে আলােচনা করে কাজটি সম্পন্ন করি। 
আমাদের চারপাশে নানা বস্তু রয়েছে। যেমন- বই, খাতা, চেয়ার, টেবিল, জামাকাপড়, ধূলিকণা, গাছপালা, পাহাড় ইত্যাদি। সকল বস্তুই পদার্থ দিয়ে তৈরি।  পদার্থের বৈশিষ্ট্য পদার্থের বিভিন্ন ধরনের বৈশিষ্ট্য রয়েছে। যেমন- ওজন, আয়তন, আকার, আকৃতি ইত্যাদি। 
পানিসহ একটি পরিষ্কার গ্লাস, রাবার ব্যান্ড এবং কয়েকটি পাথরের টুকরা নিই। নিচে দেখানাে ছকের মতাে খাতায় একটি ছক তৈরি করি। 
রাবার ব্যান্ডের সাহায্যে গ্লাসে পানির উপরিতল চিহ্নিত করি এবং প্রথম কলামে ছবিটি আঁকি।  গ্লাসের পানিতে পাথরের টুকরা দিই।  ছকের দ্বিতীয় কলামে পানির নতুন উপরিতল চিহ্নিত করে ছবিটি আঁকি।ছকের তৃতীয় কলামে পানির পরিবর্তিত উপরিতল চিহ্নিত করে ছবিটি আঁকি। পাথরের টুকরা দেওয়ার পর পাথরের টুকরা সরিয়ে নেওয়ার পর যখন গ্লাসের পানিতে পাথরের টুকরা দেওয়া হয় তখন পানির উপরিতল রাবার ব্যান্ড চিহ্নিত স্থানের উপরে উঠে। আবার পাথরের টুকরা সরিয়ে নিলে পানির উপরিতল রাবার ব্যান্ড। চিহ্নিত স্থানে নেমে আসে। এই পরীক্ষাটি থেকে আমরা এই সিদ্ধান্তে আসতে পারি যে, পাথরের টুকরা পানির মধ্যে নিজের জন্য জায়গা দখল করেছে।  
পদার্থ জায়গা দখল করে। যেমন- একটি বই টেবিলের উপরের জায়গা দখল করে। যখন পদার্থ কোনাে জায়গা দখল করে, ওই জায়গাটি একই সাথে অন্য কোনাে পদার্থ দখল করতে পারে না। কোনাে পদার্থ যে পরিমাণ জায়গা দখল করে তাকে তার আয়তন বলে। আয়তন পদার্থের একটি বৈশিষ্ট্য। আমরা যখন কোনাে বস্তু যেমন- বই বা কলম হাত দিয়ে উপরে তুলে ধরি তখন এর ওজন অনুভব করতে পারি। কিন্তু যদি এক দানা চাল বা ছােট এক টুকরাে কাগজ হাতের উপর রাখি তাহলে কি আমরা এর ওজন অনুভব করব? তােমার কী মনে হয়? বস্তুগুলাের কি ওজন আছে? 
একটি স্টাপলার পিন আমরা যখন দাঁড়িপাল্লার এক প্রান্তে কোনাে বস্তু রাখি, তখন বস্তুটি যত ছােটই হােক না কেন দাঁড়িপাল্লাটি বস্তুটির দিকে হেলে পড়বে। এই পরীক্ষা থেকে আমরা বুঝতে পারি বস্তুর ওজন আছে। 
পদার্থের ওজন আছে। পদার্থ ধূলা বা বালির কণার মতাে যত ক্ষুদ্রই হােক না কেন তার ওজন আছে। কোনাে বস্তুকে পৃথিবী তার কেন্দ্রের দিকে কত জোরে টানছে তাই হলাে বস্তুর ওজন। আমরা দাঁড়িপাল্লা বা নিক্তি ব্যবহার করে বস্তুর ওজন পরিমাপ করতে পারি। বস্তুর ওজন পরিমাপের একক হচ্ছে গ্রাম বা কিলােগ্রাম (কেজি)। বায়ু কী? আমরা বায়ু দেখতে পাই না কিন্তু বায়ু আমাদের চারপাশে আছে। বায়ু যখন প্রবাহিত হয় তখন আমরা তা অনুভব করতে পারি। গাছের ডালপালা ও পাতার নড়াচড়া দেখে আমরা বুঝতে পারি যে বায়ু প্রবাহিত হচ্ছে।  একটি গ্লাস পানিপূর্ণ পাত্রে এমনভাবে | ডুবাই যাতে গ্লাসের ভিতর পানি প্রবেশ করতে পারে। গ্লাসটিকে পানির ভিতর উলটা করে ডুবিয়ে ধরে রাখি। দ্বিতীয় গ্লাসটিকে উলটা করে চাপ দিয়ে পানির ভিতর প্রবেশ করাই।  দ্বিতীয় গ্লাসটিকে ঠিক প্রথম গ্লাসটির নিচে নিয়ে সামান্য কাত করি যাতে দ্বিতীয় গ্লাসের  বাতাস প্রথম গ্লাসে যেতে পারে।  গ্লাস দুইটির মধ্যে কী পরিবর্তন হচ্ছে তা লক্ষ করি এবং ফলাফল খাতায় লিখি। 
 দুইটি বেলুন ও একটি আলপিন নিই।  বেলুন দুইটিকে এমনভাবে ফুঁ দিয়ে ফুলাই যাতে শলাকা বেলুন দুইটির আকৃতি একই হয়।  পাশে দেখানাে ছবির মতাে বেলুন দুইটিকে | দাঁড়িপাল্লার দুইপাশে ঝুলিয়ে দিই।  দাঁড়িপাল্লাটিকে আনুভূমিকভাবে সমান করি।  আলপিনের সাহায্যে আলতাে করে বেলুনের মুখের দিকে একটি ছিদ্র করি যাতে বাতাস আস্তে আস্তে বের হয়ে যেতে পারে। বেলুন ও পঁড়িপাল্লার কী পরিবর্তন হয় তা পর্যবেক্ষণ করি।  নিজের পর্যবেক্ষণ খাতায় লিখে রাখি। 
১ম ভাগের কাজ থেকে নিচের বিষয়গুলাে নিয়ে চিন্তা কর। 

আমরা যখন বায়ুপূর্ণ দ্বিতীয় গ্লাসটি পানির নিচে কাত করি, তখন দ্বিতীয় গ্লাস থেকে বাতাস প্রথম গ্লাসে প্রবেশ করে। বাতাস প্রথম গ্লাসের পানিকে ঠেলে বের করে দেয়। এই পরীক্ষাটি থেকে আমরা বুঝতে পারি বাতাস প্রথম গ্লাসটি থেকে পানি সরিয়ে সেই জায়গা দখল করেছে। 
বায়ু জায়গা দখল করে আমরা যখন বায়ুপূর্ণ ফুটবলটিকে আঘাত করি বা  চাপ প্রয়ােগ দিই, তখন বলের দিক থেকেও একটি বিপরীতমুখী চাপ অনুভব করি। ফুটবলের ভিতরের বায়ু বলটিকে চুপসে যেতে বাধা দেয়। অপরদিকে চুপসানাে বলে যখন আমরা আঘাত করি বা চাপ প্রয়ােগ করি তখন আমরা বিপরীতমুখী চাপ অনুভব করি না। এর কারণ হলাে বলটিতে কোনাে বায়ু নেই। এই পরীক্ষা থেকে আমরা ফোলানাে বল চাপের বুঝতে পারি চাপ প্রয়ােগের ফলে বায়ু বাধা প্রদান করে। বিপরীতে বল প্রয়ােগ করে সঁড়িপাল্লায় ঝােলানাে বেলুন দুইটির মধ্যে যখন আমরা একটি বেলুনকে আলপিন দিয়ে আলতাে করে ফুটো করে দিই, তখন দাঁড়িপাল্লাটি ফোলানাে বেলুনটির দিকে হেলে পড়ে। এর কারণ হলাে ফোলানাে বেলুনটির মধ্যে তখনও বায়ু আছে এবং সেটি অন্যটির থেকে ভারী। এই পরীক্ষা থেকে আমরা বুঝতে পারি যে, বায়ুর ওজন আছে। 
বায়ুপূর্ণ বেলুনের দিকে দাঁড়িপাল্লাটি হেলে পড়েছে। পদার্থের ওজন আছে ও জায়গা দখল করে। আবার বায়ুর পরীক্ষাগুলাে থেকেও আমরা জানতে পেরেছি যে, বায়ুরও ওজন আছে এবং জায়গা দখল করে। সুতরাং বায়ু একটি পদার্থ। এছাড়াও বায়ু চাপ প্রয়ােগে বাধা প্রদান করে। বায়ুর যে বৈশিষ্ট্যগুলাে রয়েছে সেগুলাে হলাে বায়ু জায়গা দখল করে।বায়ু চাপ প্রয়ােগে বাধা প্রদান করে। 
 আমাদের প্রয়ােজনে আমরা নানা জিনিস ব্যবহার করি। এসব জিনিসের কিছু সরাসরি প্রকৃতি থেকে পাই। আবার প্রকৃতি থেকে পাওয়া জিনিস থেকে আমরা নানা বস্তু তৈরি করি। এভাবে প্রকৃতিতে পাওয়া যা কিছু আমাদের কাজে লাগে তাই প্রাকৃতিক সম্পদ।
উপরের কাজটি থেকে দেখতে পেলাম যে, আমাদের প্রয়ােজনীয় সবকিছুই প্রাকৃতিক সম্পদ থেকে আসে। আমরা বিভিন্ন কাজে বিভিন্ন ধরনের প্রাকৃতিক সম্পদ ব্যবহার করি।  পানি একটি গুরুত্বপূর্ণ প্রাকৃতিক সম্পদ। আমরা বৃষ্টিপাত, পুকুর, নদী, সাগর ইত্যাদি থেকে পানি পেয়ে থাকি। বিভিন্ন কাজে পানি ব্যবহার করা হয়। যেমন পান করা, ধােয়ামােছা, রান্না করা, ফসল ফলানাে ইত্যাদি। নদী, পুকুর ও বিল ইত্যাদি থেকে মাছ পাওয়া যায়। আবার পানির স্রোত থেকে বিদ্যুৎ উৎপাদন করা হয়। 
 দৈনন্দিন জীবনে ব্যবহৃত কাঠের প্রধান উৎস বনের গাছপালা। নির্মাণ সামগ্রী, আসবাবপত্র এবং কাগজ তৈরিতে কাঠ বা গাছ ব্যবহার করা হয়। আমরা তাপ পেতে জ্বালানি হিসেবেও গাছপালা ব্যবহার করি। 
 আমরা খাদ্যের জন্য মাটিতে ফসল উৎপাদন করি এবং গবাদি পশু পালন করি। আবার বসবাসের জন্য আমরা মাটির উপরে ঘর-বাড়ি বা দালান নির্মাণ করি। নির্মাণ সামগ্রী এবং মৃৎশিল্প তৈরি করতেও মাটি ব্যবহৃত হয়। মাটির গভীরে বিভিন্ন খনিজ সম্পদ যেমন- শিলা, খনিজ, তেল, কয়লা, এবং প্রাকৃতিক গ্যাস পাওয়া যায়। বিভিন্ন ধরনের খনিজ রয়েছে। যেমন সােনা, রুপা, তামা এবং লােহা। এছাড়া চুনাপাথর এবং মার্বেল হলাে এক ধরনের শিলা। চক, ধাতব মুদ্রা এবং নির্মাণ সামগ্রী তৈরিতে খনিজ এবং শিলা ব্যবহার করা হয়। তেল, কয়লা এবং প্রাকৃতিক গ্যাস পুড়িয়ে যে তাপ পাওয়া যায় তা কলকারখানায়, যানবাহনে, রান্নায় এবং বিদ্যুৎ উৎপাদনে ব্যবহার করা হয়। 
অন্যান্য প্রাকৃতিক সম্পদের মধ্যে রয়েছে সূর্যের আলাে এবং বায়ু। এগুলাে শক্তি উৎপাদনে ব্যবহার করা হয়। সূর্য থেকে আমরা আলাে ও তাপ পাই এবং এ আলাে থেকে বিদ্যুৎ উৎপাদন করা যায়। আবার বায়ুপ্রবাহ থেকেও বিদ্যুৎ উৎপাদন করা যায়। 
 বাংলাদেশে বিভিন্ন ধরনের প্রাকৃতিক সম্পদ রয়েছে। যেমন- সূর্যের আলাে, বায়ু, পানি, মাটি, উদ্ভিদ এবং প্রাণী। এছাড়াও বাংলাদেশে প্রাকৃতিক গ্যাস, কয়লা এবং বেশ কিছু খনিজ ও শিলা রয়েছে। যেমন- সিলিকন, জিরকন, চুনাপাথর এবং কঠিন শিলা ইত্যাদি। প্রাকৃতিক সম্পদকে নবায়নযােগ্য এবং অনবায়নযােগ্য এই দুইভাগে ভাগ করা যায়। যেসব প্রাকৃতিক সম্পদ ব্যবহারের ফলে নিঃশেষ হয়ে যায় না, প্রকৃতি থেকে পুনরায় পাওয়া যায় এবং ব্যবহার করা যায় তাকে নবায়নযােগ্য প্রাকৃতিক সম্পদ বলে। সূর্যের আলাে, বায়ু, পানি এবং উদ্ভিদ হচ্ছে নবায়নযােগ্য প্রাকৃতিক সম্পদ। অপরদিকে, যেসব প্রাকৃতিক সম্পদ একবার ব্যবহার করলে নিঃশেষ হয়ে যায় এবং হাজার হাজার বছরেও তা ফিরে পাওয়া যায় না তাকে অনবায়নযােগ্য প্রাকৃতিক সম্পদ বলে। খনিজ হলাে অনবায়নযােগ্য প্রাকৃতিক সম্পদ। 
 দৈনন্দিন জীবনে প্রয়ােজনীয় শক্তি আমরা প্রাকৃতিক সম্পদ থেকে পেয়ে থাকি।শক্তি হচ্ছে কোনাে কিছু করার সামর্থ্য। শক্তি কোনাে বস্তুকে নাড়াতে পারে, শব্দ সৃষ্টি করতে পারে এবং আলাে ও তাপ উৎপন্ন করতে পারে। 
 মানুষ শক্তি পাওয়ার জন্য কিছু কিছু প্রাকৃতিক সম্পদ ব্যবহার করে। মানুষ শক্তি উৎপাদনের জন্য যা কিছু ব্যবহার করে তাই শক্তির উৎস। যেমন সূর্যের আলাে, বায়ুপ্রবাহ, পানির স্রোত, তেল, কয়লা এবং প্রাকৃতিক গ্যাস। সূর্যের আলাে শক্তির একটি গুরুত্বপূর্ণ উৎস। 
  সূর্যের আলাে থেকে বিদ্যুৎ পাওয়ার জন্য সৌর প্যানেল ব্যবহার করে। সৌর প্যানেল হলাে এক ধরনের যন্ত্র যা সূর্যের আলােকে বিদ্যুৎ শক্তিতে রূপান্তর করে। আমরা বাড়ির ছাদে বা ক্যালকুলেটরে সৌর প্যানেল দেখে থাকি। 
 বায়ুপ্রবাহ একটি সম্ভাবনাময় শক্তির উৎস। মানুষ বিদ্যুৎ উৎপাদনের জন্য বায়ুপ্রবাহ ব্যবহার করে। বায়ুপ্রবাহ জেনারেটরের সাথে যুক্ত উইন্ডমিলের টারবাইন ঘােরায় এবং বিদ্যুৎ উৎপাদন করে। পানির স্রোত সর্বাধিক ব্যবহৃত শক্তির উৎস। পানির স্রোত জেনারেটরের সাথে যুক্ত টারবাইন ঘােরায় এবং পানিপ্রবাহ বিদ্যুৎ উৎপাদন করে বিদ্যুৎ উৎপাদন করে।তেল, কয়লা এবং প্রাকৃতিক গ্যাস অনবায়নযােগ্য শক্তির উৎস। এগুলােকে জীবাশ্ম জ্বালানি বলে। এগুলাে পােড়ালে তাপ উৎপন্ন হয়, যা খাবার রান্না করতে, যানবাহন চালাতে, বিদ্যুৎ উৎপাদন করতে এবং শীতপ্রধান দেশে ঘর উষ্ণ রাখতে ব্যবহার করা হয়। 
 প্রাকৃতিক সম্পদ সীমিত। তাই প্রাকৃতিক সম্পদ সংরক্ষণে আমাদেরকে সচেষ্ট হতে হবে। আমরা বিভিন্ন উপায়ে প্রাকৃতিক সম্পদ সংরক্ষণ করতে পারি। সম্পদের ব্যবহার কমানাে প্রাকৃতিক সম্পদ সংরক্ষণের একটি ভালাে উপায় হচ্ছে তা ব্যবহারে মিতব্যয়ী হওয়া। শক্তির ব্যবহার কমিয়ে বা বর্জ্য উৎপাদন কমিয়ে আমরা প্রাকৃতিক সম্পদ সংরক্ষণ করতে পারি। যেমন রান্না শেষে চুলা নিভিয়ে ফেলা।
কাগজ দিয়ে ঠোঙা বানিয়ে কীভাবে পুনরায় ব্যবহার করা যায় আমরা উপরের কাজটি থেকে তা জেনেছি। কোনাে জিনিসকে পুনরায় ব্যবহার করে আমরা বর্জ্য কমাতে পারি এবং প্রাকৃতিক সম্পদ সংরক্ষণ করতে পারি। কোনাে জিনিসকে রিসাইকেল করা বা ফেলে দেওয়ার পূর্বে তা বারবার - ব্যবহার করা উচিত। কোনাে জিনিস ভেঙে গেলে তা ফেলে না  দিয়ে বা নতুন ক্রয় না করে মেরামতের চেষ্টা করা উচিত।  রিসাইকেলের মাধ্যমে পুরনাে বস্তুকে নতুন বস্তুতে পরিণত করা যায়। জিনিসপত্র রিসাইকেল করলে প্রাকৃতিক সম্পদের উপর চাপ কম পড়ে। যেমন- আমরা যদি কাগজ রিসাইকেল করি তাহলে নতুন কাগজ তৈরির জন্য গাছ কাটার পরিমাণ কমবে। মানুষ প্রধানত অনবায়নযােগ্য প্রাকৃতিক সম্পদ যেমন তেল, কয়লা এবং প্রাকৃতিক গ্যাস ব্যবহার করেই বিদ্যুৎ উৎপাদন করে। এগুলাে একবার ব্যবহারেই নিঃশেষ হয়ে যায়। তাই নবায়নযােগ্য প্রাকৃতিক সম্পদ যেমন— সূর্যের আলাে, বায়ুপ্রবাহ এবং পানির স্রোত আমাদের ব্যবহার করতে হবে। প্রাকৃতিক সম্পদ সংরক্ষণের সবচেয়ে ভালাে উপায় হচ্ছে অভ্যাসের পরিবর্তন করা। অপ্রয়ােজনে বাতি জ্বালিয়ে না রেখে আমরা শক্তির ব্যবহার কমাতে পারি। কাগজের উভয় পৃষ্ঠাতে লিখে আমরা কাগজের অপচয় কমাতে পারি। আমরা ব্যবহৃত কৌটা বা পুরাতন অ্যালুমিনিয়ামের জিনিসপত্র রিসাইকেল করে নতুন জিনিসপত্র তৈরি করতে পারি। 
আকাশের দিকে তাকালে তুমি কী দেখতে পাও? দিনের আকাশে আমরা সূর্য ও মেঘ দেখতে পাই। আবার রাতের আকাশে চাঁদ এবং অসংখ্য তারা দেখতে পাই। 
পরিবারের বড় কাউকে নিয়ে রাতের আকাশের দিকে তাকাই এবং চাঁদ পর্যবেক্ষণ করি।নিচে দেখানাে ছকের মতাে খাতায় একটি ছক আঁকি। 
মহাকাশের যে বস্তু পৃথিবীর চারদিকে ঘুরে তাই চাঁদ। এটা শিলা দিয়ে গঠিত একটি বিশাল গােলাকার বস্তু। চাঁদের নিজস্ব কোনাে আলাে নেই। সূর্যের আলাে চাঁদের উপর পড়লেই কেবল আমরা চাঁদ দেখতে পাই। টেলিস্কোপ বা দূরবীক্ষণ যন্ত্রের সাহায্যে আমরা চাঁদের গায়ে পাহাড়, পর্বত, উপত্যকা ইত্যাদি দেখতে পাই।। আমরা যদি প্রতি রাতে চাঁদ পর্যবেক্ষণ করি তাহলে চাঁদের পৃষ্ঠ দেখতে পাব ।চাঁদের আকার আগের রাতের চেয়ে কিছুটা ভিন্ন। কখনাে কখনাে চাঁদকে বড় এবং গােলাকার দেখায়। আবার কখনাে তা ছােট এবং অর্ধগােলাকার দেখায়।  চাঁদের উজ্জ্বল অংশের আকৃতি পরিবর্তনই হচ্ছে চাঁদের দশা। চাঁদের আটটি দশা বা পর্যায় রয়েছে। প্রতি ২৮ দিনে  চাঁদ তার পূর্বের অবস্থায় ফিরে যায়। 
 সৌরজগৎ কী? সূর্য এবং তার চারদিকে ঘূর্ণায়মান গ্রহ, উপগ্রহ, গ্রহাণু, ধূমকেতু, ধূলিকণা ও গ্যাস নিয়ে সৌরজগৎ গঠিত। মহাবিশ্বের যে বিশালাকার কচ্ছগুলাে সূর্যকে কেন্দ্র করে ঘুরে তাই গ্রহ। গ্রহের নিজস্ব কোনাে আলাে নেই। আমাদের পৃথিবী সৌরজগতের একটি গ্রহ। চাঁদ হলাে পৃথিবীর একমাত্র উপগ্রহ। সৌরজগতের গ্রহসমূহ সৌরজগতে আটটি গ্রহ রয়েছে। সূর্যের নিকট থেকে ক্রমান্বয়ে দূরের গ্রহগুলাে হচ্ছে বুধ, শুক্র, পৃথিবী, মঙ্গল, বৃহস্পতি, শনি, ইউরেনাস এবং নেপচুন।নক্ষত্র হচ্ছে জ্বলন্ত প্যাসের একটি বিশাল কুণ্ডলী যার নিজস্ব আলাে, তাপ এবং অন্যান্য শক্তি রয়েছে। সূর্য সৌরজগতের একমাত্র নক্ষত্র। অন্যান্য নক্ষত্র সূর্য থেকে ছােট দেখায় কারণ এগুলাে অনেক দূরে অবশিত। মহাবিশ্বে অসংখ্য নক্ষত্র রয়েছে। নক্ষত্রগুলাে জোট বেঁধে অবস্থান করে। রাতের আকাশে নক্ষত্রের এই জোট কোনাে ব্যক্তি, স্তু বা প্রাণীর ন্যায় বিশেষ আকৃক্তির সৃষ্টি করে। বিশেষ আকৃতিসম্পন্ন এই নক্ষত্র জোটকে নক্ষত্রমণ্ডল বলে। কালপুরুষ এমনই একটি নক্ষত্রমণ্ডল। গ্যালাক্সি সূর্য এবং গ্রহগুলাে সৌরজগতের অংশ। মিল্কিওয়ে  দেখতে সর্পিলাকার। মহাবিশ্ব যে কত বড় এটা কেউ নিশ্চিতভাবে জানে না। গ্যালাক্সি, নক্ষত্র, গ্রহ, মহাশূন্য, সকল পদার্থ এবং শক্তি এই সবকিছু নিয়েই গঠিত হয়েছে।মহাবিশ্বে কোটি কোটি গ্যালাক্সি রয়েছে। বিজ্ঞানীদের ধারণা, মহাবিশ্ব সময়ের সাথে চারদিকে ক্রমশ বড় হচ্ছে। 
যন্ত্র বা কৌশল ব্যবহার করে পরিবেশ নিয়ন্ত্রণ ও প্রয়ােজনীয় কাজ সম্পাদন করাই হচ্ছে প্রযুক্তি। প্রযুক্তি আমাদের জীবনকে আরও উন্নত, সহজ এবং আরামদায়ক করে। নিচের ছবিতে বাড়িতে ব্যবহৃত বিভিন্ন প্রযুক্তি দেখানাে হয়েছে। তুমি কি সেগুলাে খুঁজে বের করতে পার ? 
 দৈনন্দিন জীবনে আমরা কী কী প্রযুক্তি ব্যবহার করি? 
বাড়ি, খেলাধুলা, বিনােদন এবং চিকিৎসা ক্ষেত্রে ব্যবহৃত প্রযুক্তিসমূহের একটি তালিকা তৈরি করি। কাজটি নিয়ে সহপাঠীদের সাথে আলােচনা করি। আমরা দৈনন্দিন জীবনে নানাভাবে বিভিন্ন প্রযুক্তি ব্যবহার করি। আমরা বাড়িতে নানারকম প্রযুক্তির ব্যবহার দেখতে পাই। এগুলাের মধ্যে রয়েছে বৈদ্যুতিক বাতি, ইস্ত্রি, বৈদ্যুতিক পাখা, টেলিভিশন, রেডিও, মােবাইল ফোন, কম্পিউটার ইত্যাদি। রান্নাঘরেও নানা ধরনের প্রযুক্তি ব্যবহৃত হয়। যেমন- গ্যাসের চুলা, রেফ্রিজারেটর, রাইস কুকার, মাইক্রোওয়েভ ওভেন ইত্যাদি। খেলাধুলায় অনেক প্রযুক্তির ব্যবহার রয়েছে। খেলাধুলায় ব্যবহৃত প্রযুক্তির মধ্যে রয়েছে খেলাধুলার বিভিন্ন সামগ্রী যেমন- ফুটবল, টেনিস র্যাকেট, ক্রিকেট ব্যাট ও বল, পােশাক, জুতা ইত্যাদি। বর্তমানে অনেক খেলাধুলায় ভিডিও ক্যামেরাও ব্যবহার করা হচ্ছে।আমরা দৈনন্দিন জীবনে বিনােদনের ক্ষেত্রে বিভিন্ন প্রযুক্তি ব্যবহার করি। এগুলাের মধ্যে কম্পিউটার প্রযুক্তি অন্যতম। কম্পিউটারের সাহায্যে বিভিন্ন ধরনের খেলা, সিনেমা বা নাটক দেখা এবং গান শােনা যায়। সংগীতের ক্ষেত্রেও প্রযুক্তি ব্যবহৃত হচ্ছে। যেমন- তবলা, হারমােনিয়াম, গিটার, বেহালা, পিয়ানাে, ড্রামস, সিডি ও ডিভিডি প্লেয়ার ইত্যাদি। আবার বিনােদন কেন্দ্রে নানা ধরনের রাইড যেমন- নাগরদোলা, রােলার কোস্টার ইত্যাদি রয়েছে। এছাড়াও রয়েছে শিশুদের খেলনা এবং ছবি আঁকার উপকরণ। 
 চিকিৎসা প্রযুক্তির অগ্রগতি ডাক্তারদের সহজে রােগ নির্ণয় এবং রােগীকে উন্নত চিকিৎসা প্রদানে সহায়তা করছে। বিভিন্ন ধরনের চিকিৎসা যন্ত্রপাতির উদ্ভাবন হয়েছে। সাধারণ চিকিৎসা যন্ত্রপাতির মধ্যে রয়েছে থার্মোমিটার,স্টেথোস্কোপ এবং রক্তচাপ মাপার যন্ত্র। শরীরের ভিতরের অঙ্গসমূহ পরীক্ষা করতে এক্স-রে মেশিন, ইলেকট্রো-কার্ডিগ্রাম, আলট্রাসনােগ্রাফি এবং কম্পিউটার টমােগ্রাফি ইত্যাদি প্রযুক্তি ব্যবহার করা হচ্ছে। চিকিৎসা প্রযুক্তির অগ্রগতি সারাবিশ্বে মানুষের স্বাস্থ্য সুরক্ষায় গুরুত্বপূর্ণ ভূমিকা পালন করছে। 
কৃষিক্ষেত্রে প্রযুক্তি গুরুত্বপূর্ণ ভূমিকা পালন করছে। নিচে কৃষিক্ষেত্রে প্রযুক্তির ব্যবহার বর্ণনা করা হলাে। কৃষি কাজে বিভিন্ন ধরনের উন্নত যন্ত্রপাতি ব্যবহৃত হচ্ছে। যেমন— ট্রাক্টর, নিড়ানি যন্ত্র, রােপণ যন্ত্র, পানি ছিটানাের যন্ত্র, সেচ পাম্প, ফসল কাটার যন্ত্র এবং দুধদোহন যন্ত্র ইত্যাদি। এসকল যন্ত্রপাতি ব্যবহার করে স্বল্প সময়ে স্বল্পসংখ্যক মানুষ অধিক ফসল উৎপাদন ও প্রক্রিয়াকরণ করতে পারে। 
কীট পতঙ্গ প্রতিরােধী এবং দ্রুত বর্ধনশীল ফসল উৎপাদনে আধুনিক কৃষি প্রযুক্তি ব্যবহার করা হয়। উন্নত প্রযুক্তি ব্যবহার করে উচ্চ ফলনশীল ধান, গম এবং আলু উদ্ভাবন করা হয়েছে। এসব নতুন জাতের শস্য কৃষককে অল্প পরিশ্রমে অধিক ফসল উৎপাদনে সহায়তা করে। অন্যান্য কৃষি প্রযুক্তি বনজ সম্পদ সংগ্রহ এবং নতুন উদ্ভিদের জাত সৃষ্টিতেও প্রযুক্তি ব্যবহৃত হচ্ছে। যান্ত্রিক করাতের সাহায্যে সহজেই গাছ কেটে কাঠ সংগ্রহ করা যায়। বিশেষ বৈশিষ্ট্যসম্পন্ন উদ্ভিদ সৃষ্টিতেও প্রযুক্তি ব্যবহার করা হয়। যেমন- উদ্ভিদ প্রজনন প্রযুক্তির সাহায্যে একই গাছে বিভিন্ন রঙের ফুল উৎপন্ন করা হচ্ছে। ঘর সাজাতে বা পরিবেশের সৌন্দর্য বর্ধন করতে আমরা এসব ফুল ব্যবহার করি।। 
 আবহাওয়ার পূর্বাভাসে বলা হয় “বৃষ্টিপাতের পরিমাণ বাড়তে পারে” বা “হালকা কুয়াশা থাকতে পারে” অথবা “তাপমাত্রার কোনাে পরিবর্তন হবে না”। আবহাওয়া হলাে প্রতিদিনের আকাশ ও বায়ুমণ্ডলের অবস্থা। যেমন- কোনাে দিনের আকাশ থাকতে পারে রৌদ্রোজ্জ্বল বা মেঘাচ্ছন্ন। বাতাস হতে পারে গরম বা ঠাণ্ডা। আমরা বিভিন্ন ধরনের আবহাওয়া দেখতে পাই। যেমন- নিচে দেখানাে ছবির মতাে রৌদ্রোজ্জ্বল দিন বা বৃষ্টির দিন। 
আবহাওয়া হলাে আকাশ ও বায়ুমণ্ডলের সাময়িক অবস্থা যা প্রতিদিন পরিবর্তিত হয়। আমরা কখনও একই ধরনের আবহাওয়া দেখতে পাই না। আবহাওয়া বিভিন্ন কারণে পরিবর্তিত হয়। সূর্য উঠলে বায়ু ধীরে ধীরে গরম হয় এবং তাপমাত্রা বাড়তে থাকে। আবার বিকেলে সূর্য যখন যায় তখন বায়ু ধীরে ধীরে ঠাণ্ডা হয় এবং তাপমাত্রা কমতে থাকে। এটিই তাপমাত্রায় দৈনিক পরিবর্তন। বায়ুপ্রবাহ আবহাওয়ার পরিবর্তন ঘটায়। যেমন- কোনাে এলাকার মেঘ বাতাসের মাধ্যমে এক অঞ্চল থেকে অন্য অঞ্চলে প্রবাহিত হয়। আবার বাতাসই মেঘ সরিয়ে আকাশ পরিষ্কার করে। তাপমাত্রার এই পার্থক্যের ফলে বায়ু প্রবাহিত হয়। মাঝে মাঝে বায়ুপ্রবাহ অনেক শক্তিশালী বড় বা সাইক্লোন সৃষ্টি করে। 
রৌদ্রের তাপে সাগর বা নদীর পানি বাষ্পীভূত হয়ে জলীয়বাষ্পে পরিণত হয়। যখন বাতাসের জলীয়বাষ্প ঠাণ্ডা হয় তখন তা সুক্ষ ধূলিকণার উপর জমা হয়ে ক্ষুদ্র পানি-কণা তৈরি করে।এই ক্ষুদ্র পানি-কণা আকাশে মেঘ হিসেবে ভেসে বেড়ায়। আমরা বিভিন্ন ধরনের মেঘ দেখতে পাই। মেঘ ভূপৃষ্ঠ থেকে কত উপরে এবং দেখতে কেমন তার উপর ভিত্তি করে মেঘের শ্রেণিবিভাগ করা হয়। কুয়াশাও এক ধরনের মেঘ যা আমরা ভূপৃষ্ঠে দেখে থাকি। কুয়াশা আবার গাছের পাতা বা ঘাসের উপর জমা হয়ে ক্ষুদ্র পানি-কণার সৃষ্টি করে। এটিই শিশির। বিভিন্ন ধরনের ক্ষুদ্র বস্তু যেমন- ধূলিকণা থেকে তৈরি হয় আবছায়া অবস্থা। মেঘের ক্ষুদ্র পানি-কণাগুলাে মিলিত হয়ে বড় পানির কণা তৈরি করে। বড় পানি-কণাগুলাে বাতাসে ভেসে বেড়াতে পারে না। ফোঁটা ফোঁটা পানি হয়ে নিচে নেমে আসে। এটিই বৃষ্টি। অনেক সময় বৃষ্টির সাথে শিলা পড়ে। শিলা হলাে অসম আকৃতির বরফের টুকরাে যা জমাটবদ্ধ বৃষ্টি থেকে তৈরি হয়। ভালাে ও খারাপ আবহাওয়ার প্রভাব ছকে লিখি।কাজটি নিয়ে সহপাঠীদের সাথে আলােচনা করি। বৃষ্টি সকল উদ্ভিদ ও প্রাণীর জন্য প্রয়ােজনীয় পানি সরবরাহ করে। অতিবৃষ্টির ফলে বন্যা হয়। আবহাওয়া আমাদের জীবনকে নানাভাবে প্রভাবিত করে। শীত লাগলে আমরা গরম কাপড় পরি। বৃষ্টি হলে বা রৌদ্রোজ্জ্বল দিনে আমরা ছাতা নিয়ে বাইরে যাই। বৃষ্টি হলাে পানির অন্যতম প্রধান উৎস। বৃষ্টির পানিতে গাছপালা সতেজ হয়। ভালাে ফসল ফলে। তবে আবহাওয়া সবসময় আমাদের জন্য সুফল বয়ে আনে না। যদি অনেক সময় ধরে ভারী বৃষ্টিপাত হয় তাহলে কী হবে? এত পানি কোথায় যাবে? নদীর পানি বৃদ্ধি পেয়ে সমতল ভূমি ডুবে যেতে পারে। রাস্তা-ঘাট তলিয়ে যেতে পারে। মাঠের ফসল, বাড়ি-ঘর পানির নিচে তলিয়ে যেতে পারে। এই অবস্থাই হলাে বন্যা। 

 নিচের ছবিতে পৃথিবীর বিভিন্ন স্থানের গড় তাপমাত্রার বিন্যাস দেখানাে হয়েছে। ছবিটি লক্ষ করি এবং পৃথিবীর বিভিন্ন স্থানের তাপমাত্রা সম্পর্কিত তথ্য ছকে লিখি।কাজটি নিয়ে সহপাঠীদের সাথে আলােচনা করি।আবহাওয়া প্রতিদিনই পরিবর্তিত হতে পারে। তবে আবহাওয়া পরিবর্তনের একটি নির্দিষ্ট ধারা রয়েছে। আবহাওয়া পরিবর্তনের এই ধারাই জলবায়ু। জলবায়ু হলাে কোনাে স্থানের বহু বছরের আবহাওয়ার গড় অবস্থা। বাংলাদেশের ঢাকার বার্ষিক গড় তাপমাত্রা হচ্ছে ২৬ ডিগ্রি সেলসিয়াস। বাংলাদেশের জলবায়ু উষ্ণ ও আর্দ্র।রাশিয়া বাংলাদেশের অনেক উত্তরে অবস্থিত। এখানে বছরের বেশিরভাগ সময় খুব ঠাণ্ডা থাকে। রাশিয়ার মস্কোর বার্ষিক গড় তাপমাত্রা হচ্ছে ৬(ডিগ্রি) সেলসিয়াস। রাশিয়ার জলবায়ুকে আমরা শীতল জলবায়ু বলতে পারি। 
কোনাে নির্দিষ্ট স্থানের জলবায়ু ওই স্থানের অক্ষাংশ, সমুদ্রপৃষ্ঠ থেকে স্থানটির উচ্চতা ও সমুদ্র থেকে স্থানটির দূরত্বের উপর নির্ভর করে। অক্ষাংশ হলাে বিষুবরেখা থেকে কোনাে স্থানের সূর্যের আলাে দূরত্ব। বিষুবরেখার নিকট সূর্য খাড়াভাবে কিরণ দেয়। ফলে বিষুবরেখার কাছাকাছি ভূপৃষ্ঠের কোনাে স্থান সবচেয়ে বেশি গরম হয়। ভূপৃষ্ঠ অর্ধবৃত্তাকার। তাই বিষুবরেখা থেকে দূরবর্তী স্থান সূর্য কিরণ দ্বারা অপেক্ষাকৃত কম গরম হয়। ফলে এই সকল স্থান অপেক্ষাকৃত শীতল।অক্ষাংশের মান যত বেশি হবে জলবায়ু তত শীতল হবে। 
বাংলাদেশে  গ্রীষ্ম, বর্ষা, শরৎ, হেমন্ত, শীত ও বসন্ত এই ছয়টি ঋতু রয়েছে। বৈশাখ ও জ্যৈষ্ঠ এই দুই মাস গ্রীষ্মকাল। এটি বছরের সবচেয়ে উষ্ণ ঋতু। আষাঢ় ও শ্রাবণ দুই মাস বর্ষাকাল। এসময় প্রচুর বৃষ্টিপাত হয়। ভাদ্র ও আশ্বিন এই দুই মাস শরতকাল। শরতের নীল আকাশে সাদা মেঘ ভেসে বেড়ায়। কার্তিক ও অগ্রহায়ণ এই দুই মাস হেমন্তকাল। এটি ফসল ঘরে তােলার ঋতু। পৌষ ও মাঘ এই দুই মাস শীতকাল। এই সময় বাংলাদেশে ঠাণ্ডা অনুভব হয়। ফাল্গুন ও চৈত্র মাস বসন্তকাল। এই সময় শীত ধীরে ধীরে কমতে থাকে এবং আবহাওয়া উষ্ণ হতে থাকে। এটিই বাংলাদেশের জলবায়ুর কাঠামাে। বছরের পর বছর ধরে আমরা এই ধরনের আবহাওয়াই দেখে আসছি। 
 
বাংলাদেশের ছয় ঋতু। বাংলাদেশের ঋতুগুলাে উত্তর গােলার্ধের অন্যান্য দেশ থেকে ভিন্ন। অন্যান্য দেশগুলােতে মাত্র ৪টি ঋতু রয়েছে। যেমন—জুন থেকে আগস্ট মাস পর্যন্ত গ্রীষ্মকাল, সেপ্টেম্বর থেকে নভেম্বর পর্যন্ত শরৎকাল, ডিসেম্বর থেকে ফেব্রুয়ারি পর্যন্ত শীতকাল এবং মার্চ থেকে শুরু হয়ে মে মাস পর্যন্ত বসন্তকাল। 
 দুর্ঘটনা হঠাৎ করেই ঘটে। দুর্ঘটনার ফলে আমাদের শরীর ও সম্পদের ক্ষতি হয়। আমরা প্রায়ই নানা ধরনের দুর্ঘটনার কথা শুনে থাকি বা দেখে থাকি। আবার নিজেরাও কখনাে কখনাে দুর্ঘটনার সম্মুখীন হই।। বাড়ি, বিদ্যালয়, রাস্তাঘাট, খেলার মাঠ ইত্যাদি যেকোনাে স্থানেই দুর্ঘটনা ঘটতে পারে।  আমরা সচরাচর যে সকল দুর্ঘটনার সম্মুখীন হই সেগুলাের মধ্যে রয়েছে পড়ে যাওয়া, কেটে যাওয়া, আগুন লাগা, পুড়ে যাওয়া, বিদ্যুৎস্পৃষ্ট হওয়া, বিষক্রিয়া হওয়া ইত্যদি। অন্যান্য দুর্ঘটনার মধ্যে রয়েছে সড়ক দুর্ঘটনা, সাপে কাটা এবং পানিতে ডােবা।  বেশিরভাগ দুর্ঘটনাই প্রতিরােধ করা সম্ভব। পানিতে ডােবা, সাপে কাটা এবং আগুন লাগা ও আগুনে পােড়াজনিত দুর্ঘটনা কীভাবে প্রতিরােধ করা যায় তা নিচে উল্লেখ করা হলাে 
 আমরা অনেকেই পুকুর, খাল বা নদীতে গোসল করতে এবং সাঁতার কাটতে পছন্দ করি। আবার প্রতি বছর দেশের বিভিন্ন স্থানে পানিতে ডুবে মৃত্যুর খবরও শােনা যায়। তবে সঁতার শিখে আমরা পানিতে ডােবা প্রতিরােধ করতে পারি। মনে রাখতে হবে, বড়দের সাহায্য ছাড়া একা একা সঁতার কাটা বা পানিতে ঝাপ দেওয়া উচিত নয়। এছাড়া পানিতে গােসল বা সঁতার কাটার সময় অন্যদের প্রতিও লক্ষ রাখতে হবে। 
পানিতে ডােবা সাপে কাটা। আমাদের দেশে সাধারণত গ্রামাঞ্চলের মানুষ বেশি সাপে কাটার শিকার হয়। সাপ বনজঙ্গল ছাড়াও বাড়িঘরের আশেপাশে থাকে। আমরা বিভিন্ন উপায়ে সাপে কাটা প্রতিরােধ করতে পারি। যেমন— 
 সাপ নিয়ে নাড়াচাড়া বা খেলাধুলা করব না। 
সাপ থাকতে পারে এমন জায়গা যেমন- ঘন ঘাস বা ঝােপঝাড়, ইট বা পাথরের ফাঁক, গর্ত ইত্যাদি এড়িয়ে চলতে হবে। জঞ্জাল বা ঝােপঝাড়ে যেতে হলে অবশ্যই লম্বা লাঠি ব্যবহার করতে হবে।।রাতে চলাফেরার সময় টর্চ লাইট বা অন্য বাতি ব্যবহার। 
সাপে কাটা করতে হবে। বাড়ির চারপাশ পরিষ্কার-পরিচ্ছন্ন রাখতে হবে, যাতে সাপ লুকিয়ে থাকতে না পারে। 
দৈনন্দিন জীবনে নানাভাবে আগুনজনিত দুর্ঘটনা ঘটতে পারে। রান্না করার সময় বা চুলায় গরম বস্তু স্পর্শ করলে আমরা আহত হতে পারি। যেমন- পুড়ে যাওয়া। রান্নার সময় অসাবধানতা, মােমবাতি বা কুপিবাতি ব্যবহারে অসতর্কতা ও বৈদ্যুতিক শর্ট সার্কিট থেকে আগুন লাগতে পারে। জ্বলন্ত বিড়ি, সিগারেট ও দিয়াশলাইয়ের কাঠি যেখানে সেখানে ফেলা, শিশুদের ম্যাচ বা লাইটার নিয়ে খেলা করা ইত্যাদির মাধ্যমেও অগ্নিকাণ্ড ঘটতে পারে।  আমরা বিভিন্ন উপায়ে আগুনজনিত দুর্ঘটনা প্রতিরােধ করতে পারি। 
 চুলার কাছাকাছি যাওয়া এবং ম্যাচ নিয়ে খেলা থেকে বিরত থাকতে হবে। রান্নার সময় লম্বা হাতাওয়ালা বা ঢিলেঢালা পােশাক পরা যাবে না। 
সহজে আগুন ধরে এমন সব বস্তু যেমন- কাগজ, কাপড়, শুকনাে কাঠ ইত্যাদি তাপ ও আগুনের শিখা থেকে যথাসম্ভব দূরে রাখতে হবে। 
বৈদ্যুতিক প্লাগে অতিরিক্ত সংযােগ পরিহার করতে হবে। আগুন লাগার প্রাথমিক পর্যায়েই তা নেভাতে হবে। অগ্নিনির্বাপক যন্ত্র ব্যবহার করে, ভেজা কম্বল বা কাথা দিয়ে জড়িয়ে অথবা আগুনের উৎসে পানি ঢেলে আমরা প্রাথমিক পর্যায়ে আগুন নেভাতে পারি। আগুন ব্যাপকভাবে ছড়িয়ে পড়লে দ্রুত সেখান থেকে বেরিয়ে আসতে হবে। যত তাড়াতাড়ি সম্ভব নিকটস্থ ফায়ার স্টেশনে যােগাযােগ করতে হবে। একা একা আগুন নেভাতে যাওয়া ঠিক নয়। সবার আগে নিজের নিরাপত্তার কথা চিন্তা করতে হবে। 
যদি আমাদের কোনাে বন্ধু দুর্ঘটনায় পড়ে তবে অন্যরা আসার পূর্ব পর্যন্ত আমরা তাকে সাহায্য করব। ডাক্তার আসা বা হাসপাতালে নেওয়ার পূর্বে অসুস্থ বা আহত কোনাে ব্যক্তিকে দ্রুত সাময়িক সেবা দেওয়া বা চিকিৎসার ব্যবস্থা করাই হলাে। প্রাথমিক চিকিৎসা কখনাে কখনাে মানুষের জীবন বাঁচাতে পারে। প্রাথমিক চিকিৎসার কিছু এর  সাধারণ নিয়ম রয়েছে। 
সর্বপ্রথম আমাদেরকে বড় কাউকে ডাকতে হবে বা জরুরি সেবার জন্য সাহায্য চাইতে হবে। 
আহত কোনাে ব্যক্তিকে সাহায্যের পূর্বে আমাদের নিজেদের নিরাপত্তা নিশ্চিত করতে হবে। তা না হলে আমরা নিজেরাই দুর্ঘটনায় পড়তে পারি। 
প্রয়ােজন ব্যতীত আহত ব্যক্তিকে নাড়াচাড়া না করা। 
আহত ব্যক্তিকে উৎসাহমূলক কথা যেমন- “তুমি সুস্থ হয়ে যাবে”; “সব ঠিক হয়ে যাবে” ইত্যাদি বলে শান্ত রাখা। কীভাবে বিভিন্ন দুর্ঘটনায় প্রাথমিক চিকিৎসা দেওয়া যায় তা নিচে আলােচনা করা হলাে।
পােড়া স্থানে কমপক্ষে ১০ মিনিট ঠাণ্ডা পানি ঢালতে হবে। পােড়া স্থানে বরফ ব্যবহার করা যাবে না।। ফোস্কা  গলানাে যাবে না। সামান্য পােড়ায় বার্নল বা পানি নারিকেল তেলের সঙ্গে মিশিয়ে লাগাতে হবে। প্রয়ােজনে যত দ্রুত সম্ভব ডাক্তারের পরামর্শ নিতে হবে। 
 প্রথমে আমরা সাহায্যের জন্য বড়দের ডাকবাে এবং জরুরি সেবার জন্য কাউকে পাঠাব।সম্ভব হলে এবং নিরাপদ মনে করলে পানিতে ডুবতে থাকা ব্যক্তির হাতের নাগালে লম্বা দড়ি বা লাঠি ধরব। তা না পেলে ভেসে থাকতে পারে এমন বস্তু যেমন- বড় কাঠের টুকরা, কলাগাছ ইত্যাদি পানিতে ভাসিয়ে দেব। ডুবতে থাকা ব্যক্তি যেন সেটি ধরে ভাসতে পারে ও উঠে আসতে পারে। পানিতে ডােবা মানুষকে উদ্ধার করা একা একা সাঁতার কেটে উদ্ধারের চেষ্টা করব না।এতে আমি নিজেও ডুবে যেতে পারি।রােগীকে চিত করে শুইয়ে দিতে হবে। এরপর ডানে দেখানাে ছবির মতাে থুতনি আলতাে করে উপরে তুলে ধরতে হবে। চিবুক উপরে তুলে শ্বাসনালি খােলা রাখা রােগীর নাক চেপে ধরে মুখে মুখ লাগিয়ে কয়েক বার ফুঁ দিতে হবে, যতক্ষণ না রােগীর বুক ফুলে উঠে। তবে মাঝে মাঝে রােগীকে শ্বাস ছাড়ার জন্য সময় দিতে হবে। ফুঁ দেওয়ার পর রােগীর বুক ফুলে উঠছে কিনা তা লক্ষ রাখতে হবে। রােগীর বুক ফুলে না উঠলে তার মাথার অবস্থান পরিবর্তন করে পুনরায় ফুঁ দিতে হবে। ডানে দেখানাে ছবির মতাে রােগীর বুকের মাঝখানে ৩০ বার হাত রেখে প্রায় ৩০ বার নিচের দিকে চাপ দিতে হবে। খেয়াল রাখতে হবে চাপ প্রয়ােগের সময় বুকের উচ্চতা যেন এক তৃতীয়াংশ দেবে যায়। রােগী নিজে নিজে শ্বাস নেওয়া বা ডাক্তার না আসা পর্যন্ত এভাবে ফু দেওয়া ও বুকে চাপ প্রয়ােগ চালিয়ে যেতে হবে। 
বিদ্যুৎস্পৃষ্ট হওয়া কী ? মানব দেহের মধ্য দিয়ে বিদ্যুৎ প্রবাহিত হতে পারে। শরীরের কোনাে অঙ্গ বিদ্যুৎ উৎসের সংস্পর্শে এলে আমরা দুর্ঘটনার সম্মুখীন হতে পারি। যেমন- পুড়ে যেতে পারি অথবা হৃদস্পন্দন বন্ধ হয়ে মারা যেতে পারি। এই ধরনের দুর্ঘটনাকে বিদ্যুৎস্পৃষ্ট হওয়া বলে।  যত দ্রুত সম্ভব বিদ্যুতের উৎস থেকে বিদ্যুৎস্পৃষ্ট ব্যক্তিকে আলাদা করতে হবে।মেইন সুইচ বন্ধ করে বা বৈদ্যুতিক প্লাগ খুলে ফেলে বৈদ্যুতিক সংযােগ বিচ্ছিন্ন করতে হবে। বৈদ্যুতিক সংযােগ বিচ্ছিন্ন করা সম্ভব না হলে শুকনাে কাঠ বা বাঁশ দিয়ে বিদ্যুৎস্পৃষ্ট ব্যক্তিকে বিদ্যুতের মেইন বা প্রধান সুইচ বন্ধ করা উৎস থেকে আলাদা করতে হবে। এসময় প্লাস্টিকের মাদুর, চটের বস্তা বা মােটা কাগজের উপর দাঁড়িয়ে কাজটি সম্পন্ন করতে হবে। কোনােভাবেই বিদ্যুৎস্পৃষ্ট ব্যক্তিকে ধরা বা স্পর্শ করা যাবে না। এতে উদ্ধারকারী নিজেও বিদ্যুৎস্পৃষ্ট হয়ে পড়বে। যত দ্রুত সম্ভব ডাক্তার ডাকতে হবে অথবা রােগীকে  হাসপাতালে নিতে হবে।।  ডাক্তার না আসা পর্যন্ত বিদ্যুৎস্পৃষ্ট রােগীর প্রাথমিক চিকিৎসা চালিয়ে যেতে হবে। প্রথমে বিদ্যুৎস্পৃষ্ট ব্যক্তির শ্বাস-প্রশ্বাস, নাড়ির স্পন্দন এবং ক্ষতস্থান পরীক্ষা করতে হবে।  বিদ্যুৎস্পৃষ্ট ব্যক্তির দেহ পুড়ে গেলে আগুনে পােড়ার প্রাথমিক চিকিৎসা দিতে হবে। যদি আহত ব্যক্তি শ্বাস না নেয় তাহলে পানিতে ডােবা রােগীর মতাে শ্বাস দিতে হবে এবং বুকে চাপ প্রয়ােগ রােগীর শ্বাস-প্রশ্বাস এবং নাড়ির করতে হবে।সাপ এড়িয়ে চলতে হবে। সাপের রং এবং গড়ন মনে রাখতে হবে। যত দ্রুত সম্ভব ডাক্তারের পরামর্শ গ্রহণ করতে হবে।রােগীকে যথাসম্ভব স্থির অবস্থায় রাখতে হবে। শরীরের যে অংশে সাপে কেটেছে তা বুকের অবস্থান থেকে যথেষ্ট নিচে রাখতে হবে।কাটা স্থানের একটু উপরে দড়ি বা কাপড় দিয়ে শক্ত করে বাধতে হবে।বিষ বের করার জন্য ক্ষতস্থানে মুখ দিয়ে চোষা যাবে না।।সাপ এড়িয়ে চলতে হবে।ক্ষতস্থানের চারপাশে ত্বক কাটা যাবে না।ক্ষতস্থানে বরফ লাগানাে যাবে না। প্রয়ােজন না হলে রােগীকে নাড়াচাড়া করা যাবে না।।সাপটি ধরার চেষ্টা করা যাবে না।ওঝা বা সাপুড়ের কাছে চিকিৎসার জন্য যাওয়া যাবে না। 
আমাদের জীবনে তথ্য খুবই গুরুত্বপূর্ণ। তথ্য ব্যবহার করে আমরা জীবন ধারায় পরিবর্তন আনি। আমাদের কখন কী করতে হবে তাও ঠিক করতে পারি। তথ্য সৃষ্টি, তথ্য সংগ্রহ, তথ্য বিশ্লেষণ, তথ্য বিনিময়ের জন্য বিভিন্ন যন্ত্রের উদ্ভাবন ও ব্যবহার এসব কিছু মিলেই তথ্য ও যােগাযােগ প্রযুক্তি। তথ্য ও যােগাযােগ প্রযুক্তিকে সংক্ষেপে আইসিটি বলা হয়। তথ্য ও যােগাযােগ প্রযুক্তি আমাদের জীবনকে সহজ করে। এটি ব্যবসা, শিক্ষা, চিকিৎসা ও কৃষিতে বিভিন্নভাবে ব্যবহার করা হয়। বিভিন্ন ধরনের তথ্য ও যােগাযােগ প্রযুক্তি রয়েছে। যেমন— কম্পিউটার, ইন্টারনেট, মােবাইল ফোন, টিভি, রেডিও, ক্যামেরা ইত্যাদি। নিচের ছবিতে একটি ঘরের বিভিন্ন জিনিস দেখানাে হয়েছে। জিনিসগুলাে থেকে তথ্য ও যােগাযােগ প্রযুক্তিগুলাে খুঁজে বের করি। 
মানুষ এক স্থান থেকে অন্য স্থানে তথ্য আদান প্রদানের জন্য বিভিন্ন ধরনের প্রযুক্তি উদ্ভাবন করেছে। তথ্য ও যােগাযােগ প্রযুক্তিকে (আইসিটি) প্রধানত দুই ভাগে ভাগ করা যায়। যেমন— যােগাযােগ প্রযুক্তি এবং তথ্য সংরক্ষণ প্রযুক্তি। যােগাযােগ প্রযুক্তির বিকাশ যােগাযােগ প্রযুক্তির ইতিহাস শুরু হয়েছে হাজার বছর আগে। তখন ধোঁয়ার সংকেত পাঠিয়ে ও ঢােল বাজিয়ে মানুষ যােগাযােগ করত। তথ্য যােগাযােগের পরবর্তী ধাপে চিঠিপত্র আদান-প্রদান, সংবাদপত্রের প্রচলন, বই ও গবেষণা পত্রিকা ইত্যাদির মাধ্যমে মানুষ তথ্য বিনিময় করত।  যােগাযােগের জন্য ব্যারন শিলিং ১৮৩২ সালে টেলিগ্রাফ আবিষ্কার করেন। স্যামুয়েল মাের্স নামে একজন বিজ্ঞানী ১৮৩৭ সালে তারের মধ্য দিয়ে সফলভাবে সংকেত পাঠাতে পারলেন। দূরের মানুষের সাথে কথা বলার জন্য ১৮৭৬ সালে আলেকজান্ডার গ্রাহাম বেল টেলিফোন আবিষ্কার করেন। এরপর রেডিও এবং তারও পরে টেলিভিশন আবিষ্কার হয়েছে। এছাড়াও যােগাযােগের জন্য অন্যান্য তথ্য ও যােগাযােগ প্রযুক্তির মধ্যে রয়েছে আলেকজান্ডার গ্রাহাম বেল কম্পিউটার, মােবাইল ফোন, ইন্টারনেট ইত্যাদি। প্রাচীনকালে মানুষ গুহার দেয়ালে ছবি এঁকে বা লিথােগ্রাফের সাহায্যে তথ্য সংরক্ষণ করত। লিখন পদ্ধতি আবিষ্কারের পর মানুষ তথ্য লিখে রাখত। ছাপাখানা আবিষ্কারের ফলে মানুষ অনেক তথ্য বইতে ছাপিয়ে সংরক্ষণ করতে শুরু করে। বর্তমানে মানুষ তথ্য সংক্ষণের জন্য ক্যামেরা, টেপ রেকর্ডার, ভিডিও রেকর্ডার, পেন ড্রাইভ, সিডি, ডিভিডি, মেমরি কার্ড ইত্যাদি ব্যবহার করছে। 
প্রতিদিন আমরা প্রচুর তথ্য পাই। এই তথ্যের পরিমাণ খুব দ্রুত বাড়ছে। তাই আমাদের জীবনে তথ্যের যথাযথ ব্যবহার করতে হবে। তথ্যের যথাযথ ব্যবহার বলতে বােঝায় তথ্য সংগ্রহ, সংরক্ষণ ও বিনিমিয়। নিচের ধাপগুলাের মাধ্যমে তথ্যের যথাযথ ব্যবহার পদ্ধতি দেখানাে হলাে— 
ধাপ ১: কোন বিষয়ের তথ্য প্রয়ােজন তা নির্দিষ্ট করা আমাদের বিভিন্ন সময় বিভিন্ন বিষয়ে প্রচুর তথ্যের প্রয়ােজন হয়। এর মধ্যে রয়েছে সংবাদ, আবহাওয়া, খেলাধুলা, বিভিন্ন ঘটনা, উন্নত চিন্তাধারা বা মানুষের জীবনের অভিজ্ঞতা ইত্যাদি সম্পর্কিত তথ্য। 
আমি আজকের আবহাওয়ার খবর জানতে চাই। 
আমি বাংলাদেশের ক্রিকেট ম্যাচের তারিখ জানতে চাই। 
ধাপ ২: তথ্যের উৎস ও সংগ্রহের উপায় নির্ণয় আমাদের অবশ্যই প্রয়ােজনীয় তথ্যের উৎস ও তা সগ্রহের উপায় নির্ণয় করতে হবে। পর্যবেক্ষণের মাধ্যমে, সরাসরি মানুষকে জিজ্ঞাসা করে আমরা তথ্য সংগ্রহ করতে পারি। তথ্যের বিভিন্ন উৎস রয়েছে। যেমন—জনসাধারণ, সংবাদপত্র, বই, রেডিও, টিভি, ইন্টারনেট ইত্যাদি। 
 আবার বিভিন্ন তথ্য সংরক্ষণ প্রযুক্তি যেমন- ক্যামেরা, সিডি, ডিভিডি ইত্যাদি ব্যবহার করেও তথ্য সংরক্ষণ করা যায়। 
 মানুষের সাথে প্রকৃতির নিবিড় সম্পর্ক রয়েছে। বেঁচে থাকার জন্য মানুষের প্রাকৃতিক সম্পদ প্রয়ােজন। পৃথিবীর জনসংখ্যা ক্রমাগত বাড়ছে। কিন্তু পৃথিবীর সম্পদ সীমিত। এই অবস্থা চলতে থাকলে প্রাকৃতিক সম্পদের কী হবে?
মানুষের বেঁচে থাকার জন্য খাদ্য ও বাসস্থান প্রয়ােজন। লােকসংখ্যা যত বাড়বে, তত বেশি খাবারের প্রয়ােজন হবে। বাড়তি মানুষের বসবাসের জন্য আরও বেশি জায়গা প্রয়ােজন হবে। জনসংখ্যা যদি ক্রমাগত বাড়তে থাকে, তাহলে সকলের জন্য প্রয়ােজনীয় খাদ্য ও জায়গা থাকবে না।জনসংখ্যা বৃদ্ধি পেলে আমাদের বাড়তি কী কী প্রয়ােজন হবে বা তৈরি করতে হবে? | ছকের ১ম কলামে তার একটি তালিকা তৈরি করি। নিচের ছবিটি লক্ষ করিমানুষ কীভাবে পরিবেশের ক্ষতি করছে সে সম্পর্কে আলােচনা করি। পৃথিবীর জনসংখ্যা ক্রমাগত বাড়ছে। জনসংখ্যা বৃদ্ধির অন্যতম প্রধান কারণ হচ্ছে বিজ্ঞান ও প্রযুক্তির ব্যাপক অগ্রগতি। বিজ্ঞান ও প্রযুক্তির অগ্রগতি কারণে মানুষ এখন যথেষ্ট পরিমাণ খাদ্য উৎপাদন করতে পারছে। চিকিৎসা প্রযুক্তির উন্নতির ফলে বিভিন্ন রোগ ও দুর্ঘটনা থেকে সহজেই বাঁচতে পারছে। ফলে মানুষ দীর্ঘায়ু লাভ করছে।বাড়তি জনসংখ্যার জন্য বাড়তি খাবার, বাসস্থান, জমি, শক্তি এবং অন্যান্য সম্পদ প্রয়ােজন। কিন্তু প্রাকৃতিক সম্পদের পরিমাণ সীমিত। অতিরিক্ত প্রাকৃতিক সম্পদ আহরণ করতে মানুষ প্রাকৃতিক পরিবেশের পরিবর্তন ঘটাচ্ছে। কখনাে বা পরিবেশ ধ্বংস করছে। যেমন- চাষের জমি, গােখাদ্য, বাসস্থান ও রাস্তাঘাট তৈরির জন্য মানুষ বনভূমি ধ্বংস করছে। বনভূমি ধ্বংসের ফলে বিভিন্ন গাছপালা ও পশু পাখির আবাসস্থল নষ্ট হচ্ছে। ফলে ধীরে ধীরে তারা বিলুপ্ত হচ্ছে। বনভূমি ধ্বংসের ফলে ভূমিক্ষয় ও ভূমিধস হচ্ছে। প্রাকৃতিক পরিবেশের এই পরিবর্তন বৃষ্টিপাত ও তাপমাত্রার উপর প্রভাব ফেলছে। এর ফলে বন্যা, খরা ও ঝড়ের মতাে বিভিন্ন প্রাকৃতিক দুর্যোগ সৃষ্টি হচ্ছে। 


