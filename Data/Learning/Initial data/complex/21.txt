মাঘ মাস পড়তেই চারিদিকে বেজে উঠছে বিয়ের সানাই। কীভাবে বিবাহবন্ধন অটুট থাকবে সারা জীবন, সেই নিয়ে বিশেষ পরামর্শ বিদেশী আইনজ্ঞের। বিয়ে অবশ্য়ই জীবনের একটি মধুর পর্যায়ের সূত্রপাত। কিন্তু সব দম্পতির ক্ষেত্রে মধুরেণ সমাপয়েৎ-টা ঠিক হয় না। অথচ প্রেম বা বিয়ের শুরুতে প্রত্যেক দম্পতিই আশা করেন যে তাঁদের এই বন্ধন সারা জীবন অটুট থাকবে।  ই বিষয়ে বিদেশী আইনজ্ঞ এবং বিবাহবিচ্ছেদ বিশেষজ্ঞ জেমস জে সেক্সটন পাঁচটি পরামর্শ দিয়েছেন নববিবাহিত দম্পতিদের। তাঁর মতে, এই পাঁচটি বিষয় যদি দম্পতিরা মেনে চলেন তবে বিয়ে টিকবে আজীবন— 
আপনাকেই হতে হবে পার্টনারের চিয়ারলিডার— অর্থাৎ প্রতিদিনের জীবনে, পেশাগত বা পারিবারিক নানা সমস্যায় সে যখন জর্জরিত হবে, তখন তার মন এবং মেজাজ ঠিক করার দায়িত্ব আপনাকেই নিতে হবে।
আপনাকেই হতে হবে পার্টনারের চিয়ারলিডার— অর্থাৎ প্রতিদিনের জীবনে, পেশাগত বা পারিবারিক নানা সমস্যায় সে যখন জর্জরিত হবে, তখন তার মন এবং মেজাজ ঠিক করার দায়িত্ব আপনাকেই নিতে হবে। 
সবাই সব কিছু পারবে না, এটা মেনে নিতেই হবে প্রথমে— বেশিরভাগ সম্পর্কেই সমস্য়া তৈরি হয় আশা এবং আশা পূরণ না হওয়া নিয়ে। বিবাহিত দম্পতিরা পরস্পরের প্রতি আশা করেন একটু বেশিই। আর সেখান থেকেই নানা সমস্যার সূত্রপাত হয়। তাই প্রথমে নিজেকেই বোঝাতে হবে যে আপনার পার্টনার আপনার সমস্ত আশাপূরণ করতে পারবেন না। ঠিক যেমন আপনিও তাঁর সমস্ত আশা পূরণ করতে সক্ষম হবেন না। 
শারীরিক সম্পর্কের চাহিদা জিইয়ে রাখা খুব প্রয়োজন— পছন্দ হোক বা না হোক, দীর্ঘস্থায়ী ও সফল বিবাহিত জীবনের এটি একটি মূল স্তম্ভ। বেশিরভাগ বিয়ে ভাঙে কিন্তু একটা সময়ের পরে পার্টনারের প্রতি শারীরিক চাহিদা কমে যাওয়া এবং কোনও নতুন শরীর বা মানুষের সঙ্গে সম্পর্কের হাতছানি থেকে। তাই সময়ের সঙ্গে সঙ্গে স্বামী-স্ত্রীর মধ্যে যৌনতার ধরন পাল্টালেও তা জিইয়ে রাখাটা প্রয়োজন। 
পার্টনারের সঙ্গে সব ব্য়াপারে সমানে সমানে পাল্লা দিতে চেষ্টা না করাই ভাল— দেখা গিয়েছে যে সেই সমস্ত বিবাহিত সম্পর্কগুলি সবচেয়ে সফল, যেখানে একজন যে বিষয়ে পারদর্শী, অন্যজন সেই বিষয়ে একেবারেই নভিশ। অর্থাৎ দু’জন দু’জনের পরিপূরক হয়ে ওঠাই আসল কথা। যাঁর যেটা অভাব, সেটা পূরণ করবেন অন্যজন। 
যে কোনও সম্পর্কই শেষ হতে পারে কোনওদিন, এটা মাথায় রাখতেই হবে— হারানোর ভয় থাকলে, তবেই সেই বস্তুকে মানুষ সবচেয়ে বেশি সামলে রাখে। বিয়ে ভেঙে যেতেই পারে, এটা মাথায় রাখাটা খুব জরুরি। তবেই বিবাহিত সম্পর্ককে সুস্থ ও সুন্দর রাখার তাগিদটা আসবে ভিতর থেকে। 