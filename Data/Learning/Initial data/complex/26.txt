ভ্যালেন্টাইন সপ্তাহের আজ ‘চুম্বন দিবস’। বিদেশি এই উৎসবের দিনে দেখে নেওয়া যাক দেশীয় কামশাস্ত্র কী বলে?শারীরিক মিলনের অবিচ্ছেদ্য অঙ্গ হল চুম্বন। তবে চুম্বন মানেই যে সেটা যৌন অনুভূতিসম্পন্ন হবে, তেমনটা একেবারেই নয়। নরনারীর যৌনতার বিষয়ে ভারতীয় কামশাস্ত্রে বিস্তারিত আলোচনা রয়েছে। এর মধ্যে চুম্বনও অবশ্যই একটি গুরুত্বপূর্ণ বিষয়।এই শাস্ত্রে ৭ রকম চুম্বনের প্রতি আলোকপাত করেছেন বাৎস্যায়ন— 
 গভীর চুম্বনের ক্ষেত্রে কখনও উপরের ঠোঁট আবার কখনও নীচের ঠোঁট প্রাধান্য পায়। উপরের ঠোঁট যখন আকর্ষণের কেন্দ্রবিন্দুতে, তখন সেটিকে বাৎস্যায়ন বলেছেন উত্তর চুম্বিতক। 
 প্রেমিক বা প্রেমিকাকে ঘুম থেকে ডেকে তুলতে যে চুম্বন, সেই চুম্বনকে কামশাস্ত্র বলে চৈতক চুম্বন অর্থাৎ যে চুম্বনের মধ্যে দিয়ে মানুষ অবচেতন থেকে চেতনে ফেরে। 
শুধুমাত্র শরীরে শরীরে স্পর্শেই যে চুম্বন হয়, তা তো নয়। কত সময় মানুষ আয়নায়, জলে অথবা দেওয়ালে প্রেমিক বা প্রেমিকার প্রতিচ্ছবিতে চুম্বন করে। এমন চুম্বন গভীর ভালবাসারই পরিচায়ক। এই চুম্বনকে কামশাস্ত্র বলে ছায়া চুম্বন। 
 কামশাস্ত্রে আর এক চুম্বনের কথা পাওয়া যায়, যাকে অনেকটা বিরহী বা বিরহিনীর চুম্বন বলা যায়— সংক্রান্তক চুম্বন, যা হল প্রিয় মানুষের ছবি অথবা মূর্তিতে চুম্বন। 
 নিমিত্তক চুম্বন হল সেই চুম্বন যার মাধ্যমে কোনও নারী তার পুরুষ সঙ্গীকে বোঝাতে চায় যে তাকে কাছে পেতে সে কতটা ইচ্ছুক।  
অনেকটা নিমিত্তকের মতোই আরও এক ধরনের চুম্বনের প্রসঙ্গ রয়েছে কামশাস্ত্রে যা কি না মনোমালিন্য দূর করার অস্ত্র হিসেবে প্রয়োগ করে নারীরা। আবার পুরুষসঙ্গী যখন অন্য কোনও কাজে ব্যস্ত বা অন্যমনস্ক, তার মনোযোগ ফেরাতেও কাজে দেয় ‘চিত্তচাঞ্চল্যকর’ এই চুম্বন। 
যাকে আমরা বলি গভীর চুম্বন, তেমনই এক চুম্বনের রকমফের বর্ণিত রয়েছে কামশাস্ত্রে। এই ধরনের চুম্বনে পুরুষ তার সঙ্গিনীর ঠোঁটটি সম্পূর্ণ গ্রাস করে, অত্যন্ত আবেগপ্রবণ মিলনে যা স্বাভাবিক। ইংরেজিতে একে বলা হয় ‘এনভেলপিং কিস’ ঠিক যেন চিঠি খামবন্দি করার মতো ব্যাপার।    