ভারতে ছেলেমেয়েরা কত বছর বয়সে প্রথম সেক্স করে, তা নিয়ে দেশ জুড়ে একটি সমীক্ষা চালানো হয়েছিল। ‘ন্যাশনাল ফ্যামিলি হেলথ সার্ভে’ শীর্ষক ওই সমীক্ষায় এক লক্ষ পুরুষ এবং এক লক্ষ নারীকে অন্তর্ভুক্ত করা হয়েছিল।
আপনার প্রথম সেক্সের অভিজ্ঞতা কত বছর বয়সে? যদি ২৫ বছর বয়সেও প্রথম সেক্স করে থাকেন, তা হলে বলতেই হবে আপনি পিছিয়ে আছেন! আর যদি তিরিশের কোঠায় পৌঁছে প্রথম সেক্সের স্বাদ পান, তা হলে আপনাকে দুয়ো দেওয়া উচিত! ভারতে সেক্স নিয়ে প্রকাশ্যে যতই ছুঁৎমার্গ থাকুক না কেন, আসলে কিন্তু, অনেক কম বয়সেই এ দেশের ছেলেমেয়েরা সেক্সের স্বাদ পায়।
 
ব্যাপারটা খোলসা করা যাক। ভারতে ছেলেমেয়েরা কত বছর বয়সে প্রথম সেক্স করে, তা নিয়ে দেশ জুড়ে একটি সমীক্ষা চালানো হয়েছিল। ‘ন্যাশনাল ফ্যামিলি হেলথ সার্ভে’ শীর্ষক ওই সমীক্ষায় এক লক্ষ পুরুষ এবং এক লক্ষ নারীকে অন্তর্ভুক্ত করা হয়েছিল। তাদের জিজ্ঞাসাবাদ করে যা জানা গেল, তা রোমহর্ষক বৈকি। 
   
ওই সমীক্ষা অনুযায়ী, ১৫-১৯ বছর বয়সে এ দেশের মেয়েরা প্রথম সেক্স করে! অর্থাৎ মেয়েদের একাংশ নাবালিকা অবস্থাতেই সতীত্ব হারায়। আর পুরুষদের ক্ষেত্রে এই বয়স হল ২০-২৪ বছর। তবে বলা ভাল, এই সেক্সের বড় অংশই হল বিবাহ-পরবর্তী যৌনতা। অর্থাৎ বিয়ে করে তবেই নারী-পুরুষ যৌনতায় লিপ্ত হয়। গ্রামাঞ্চলে এখনও কম বয়সে বিয়ে হয় বলে ভারতীয়দের প্রথম সেক্সের গড় বয়স এতটা কম। সুতরাং, নারী-পুরুষ মিলিয়ে ভারতীয়দের প্রথম সেক্সের গড় বয়স দাঁড়াচ্ছে ১৫-২৪ বছর। 

তবে এই বয়সে সবাই যে বিয়ের পরই সেক্স করেছে, এমনটা নয়। সমীক্ষায় জানা যাচ্ছে, এই বয়সকালে বিয়ের আগেই সেক্স করেছে ১১ শতাংশ পুরুষ। মেয়েদের ক্ষেত্রে তা ২ শতাংশ। দেশের যে দুইটি রাজ্যে বিবাহ-পূর্ববর্তী সেক্সের ঘটনা সবচেয়ে বেশি ঘটে, তারা হল ছত্তিশগড় (২১.১ শতাংশ) এবং মধ্যপ্রদেশ (২০.৭ শতাংশ)।
 
আরও একটি লক্ষণীয় বিষয় হল, দক্ষিণ ভারতের চেয়ে উত্তর ভারতের ছেলেমেয়েরা যৌনজীবনে অনেক বেশি সক্রিয়। বাঙালিরাও দক্ষিণ ভারতীয়দের চেয়ে সেক্স লাইফে এগিয়ে। উত্তর ভারত তথা হিন্দি বলয়ের দুইটি রাজ্য মধ্যপ্রদেশ ও রাজস্থানের ছেলেমেয়েরা সবচেয়ে সক্রিয় যৌনজীবন যাপন করে। সমীক্ষায় মালুম হয়েছে, সারাজীবনে বিয়ে করেনি এমন ১৪ শতাংশ পুরুষ কোনও না কোনও সময় সেক্স করেছে। মহিলাদের ক্ষেত্রে এই অনুপাত হল ২ শতাংশ। অর্থাৎ এদের যৌনসম্পর্ক হল অবৈধ। সমীক্ষকদের দাবি, রক্ষণশীল দেশ ভারতে সেক্স নিয়ে যে ধরণের ধ্যানধারণা ছিল, তা সম্পূর্ণ পাল্টে দিয়েছে এই সমীক্ষা।